# -*- mode: mandoku-view -*-
#+TITLE: 呂氏家塾讀詩記
#+DATE: 2015-09-23 09:36:37
#+PROPERTY: JUAN 16
<pb:KR1c0017_SBCK_016-1a>¶
吕氏家塾讀詩記卷第十六¶
&KR0206;¶
鄭氏詩譜曰&KR0206;者后稷之曽孫曰公劉者自邰¶
而出所徙戎狄之地名今屬右扶風栒邑(孔氏/曰周)¶
(本紀云舜封后稷于邰杜預云&KR0206;在新平&KR0238;縣/東北邰今始平武功縣所治&KR0117;城是也邰近而)¶
(&KR0206;逺從内出/外故言出)公劉以夏后太康時失其官守竄¶
於此地猶修后稷之業勤恤愛民民咸歸之而¶
國成焉(孔氏曰國語云昔我先王丗后稷以服/事虞夏及夏之衰棄稷不務我先王不)¶
(窋用失其官而自竄於戎狄之間不窋后稷之/子也韋昭注國語以爲不窋當太康之時公劉)¶
<pb:KR1c0017_SBCK_016-1b>¶
(乃不窋之孫不應/亦當太康之丗)其封域在禹貢雍州&KR0302;山之¶
北原隰之野(孔氏曰大王始入居歧之陽明&KR0206;/在歧山之北公劉之篇&KR0003;公劉居)¶
(&KR0206;度其原隰以治田/是&KR0206;居原隰之野)至啇之末丗大王又避戎¶
狄之難而入處於歧陽成王之時周公居東思¶
公劉居&KR0206;憂念民事至苦之功以比序已志故別¶
其詩以爲&KR0206;國變風焉(孔氏曰周公王朝卿士/不得專名一國因其上)¶
(陳&KR0206;公故爲&KR0206;之變風○釋文曰周公遭流言/居東作七月之詩成王悟而迎之以致太平故)¶
(大師&KR0274;其詩爲/&KR0206;國之風焉)○文中子程元問曰敢問&KR0206;風¶
何風也文中子曰變風也元曰周公之際亦有¶
<pb:KR1c0017_SBCK_016-2a>¶
變風乎君臣相誚其能正乎成王終疑則風遂¶
變矣非周公至誠其孰能卒正之哉元曰居變¶
之末何也曰夷王以下變風不復正乎夫子蓋¶
傷之也故終之以&KR0206;風言變之可正也唯周公¶
能之故繫之以正變而正危而克扶終始不失¶
其本其惟周公乎繫之&KR0206;逺矣哉(劉氏曰&KR0206;風/者名之爲豳)¶
(實周公詩耳周者畿内國也畿内諸侯上繫/於王不得國別風也何不編於魯魯者伯禽)¶
(封耳周公不之魯也周公作詩意在於&KR0206;而/周公之詩無所可繫故因謂之&KR0206;也何以不)¶
(列之於雅曰列之於雅是爲變雅成王雖始/疑周公而終任之君臣之道亦無間矣君子)¶
<pb:KR1c0017_SBCK_016-2b>¶
(成人之美故不使成王之丗有變/雅之聲而攝引其詩使還周公也)○范氏曰豳¶
居於風雅之間何也風之所爲終而雅之所爲¶
始也變風終於曹思明王賢伯之不可得於是¶
次之以&KR0206;反之於周公而後至於鹿鳴言周之¶
所以盛者由周公也¶
七月陳王業也周公遭變故陳后稷先公風化之¶
所由致王業之艱難也(鄭氏曰周公遭/變者管蔡流言)¶
程氏曰七月大意憂思深逺不惟&KR0206;風當如此¶
又成王中變自然發起周公言終乆意思此詩¶
<pb:KR1c0017_SBCK_016-3a>¶
　欲成王知先公先王致王業之由民之勞力趨¶
　時稼穡之艱難如此此詩多陳節物大要言歳序¶
　之遷人事當及時耳所言或與月令異者月令¶
　多舉其始此但言其有時不必始有也(朱氏曰/使成王)¶
(知其積累之艱難如此而思奉承之不/易且以見己之所以當國而不辭之意)○王氏¶
　曰仰觀星日霜露之變俯察&KR0393;鳥草木之化以¶
　知天時以授民事女服事乎内男服事乎外上¶
　以誠愛下下以忠利上父父子子夫夫婦婦養¶
　老而慈㓜食力而助弱其祭祀也時其燕饗也¶
<pb:KR1c0017_SBCK_016-3b>¶
節此七月之義也〇後漢王充潛夫論曰七月¶
之詩大小教之終而復始由此觀之人固不可¶
恣也(楊氏曰先王之政使民男女終歳勤動未/常休也雖淫僻之心何自萌蘖哉而獻享)¶
(之禮孝愛之誠隆於自然此所以皥皥莫知爲/之者也周公陳王業之致特在乎此後之有天)¶
(下者冝/審也)○楊氏曰七月備言田桑之事以其興¶
本於是故也〇長樂劉氏曰此詩所記苟非井¶
邑其民郷黨其教各有正長部分司其歳功未¶
易集也¶
七月流火九月授衣一之日觱(音/必)發二之日栗烈¶
<pb:KR1c0017_SBCK_016-4a>¶
無衣無&KR0260;(音/曷)何以卒歳三之日于耜四之日舉趾¶
同我婦子饁(炎輒/反)彼南畒田畯(音/俊)至喜¶
張氏曰七月之詩皆以夏正爲斷(朱氏曰此詩/月數皆以人)¶
(正爲紀○范氏曰何以卒歳/則又見二之日爲歳之終也)○毛氏曰火大火¶
也流下也(公羊傳曰大辰者大火也何休注大/火謂心○孔氏曰左傳張趯曰火星)¶
(中而寒暑退服䖍云火大火心也季冬十二月/平旦正中在南方大寒退季夏六月黃昬火星)¶
(中大暑退左傳又曰火猶西流謂火下爲流○/朱氏曰火以六月之昬加於正南午位當東西)¶
(之中至七月之昬/則下而西流矣)九月霜始降可以授冬衣矣¶
一之日十之餘也一之日周正月也二之日殷¶
<pb:KR1c0017_SBCK_016-4b>¶
　正月也(孔氏曰一之日二之日猶言一月之日/二月之日故傳言一之日者是乃十外)¶
(之餘謂數從一起而終於十更有餘月還以一/二紀之也周正月斗建子之月也殷正月斗建)¶
(丑之月也○程氏曰一之日猶云冬之日夏之/日也○朱氏曰周之先公巳用此以紀候○張)¶
(氏曰言月又言日别/無義例只是文順)觱發風寒也栗烈寒氣也¶
(王氏曰風而寒尚非其至/也無風而寒於是爲至)○鄭氏曰&KR0260;毛布也¶
(孔氏曰&KR0260;賤者所服今/夷狄作&KR0260;皆織毛爲之)卒終也〇毛氏曰三之¶
　日夏正月也(孔氏曰斗建/寅之月也)&KR0206;土晚寒于耜始修¶
　耒耜也(孔氏曰月令季冬命農修耒耜孟春天/子躬耕帝籍豳土寒晚温亦晩故修耒)¶
(耜始耕皆校中國/一月也于訓爲於)四之日周四月也(孔氏曰夏/之二月斗)¶
<pb:KR1c0017_SBCK_016-5a>¶
(建夘之/月也)民無不舉足而耕矣〇程氏曰同我婦¶
　子我婦我子同來致餉也○毛氏曰饁饋也田¶
　畯田大夫也(孔氏曰釋言云畯農夫也孫/炎曰/農夫田官也郭璞曰今之嗇夫是也)¶
　○鄭氏曰此章陳人以衣食爲急餘章廣而成¶
　之○程氏曰歳過中而行暮矣當有卒歳之具¶
　禦冬之備故以七月流火爲首(張氏曰周人慮/事有豫七月之)¶
(詩常於半年前提掇/故頻舉七月爲言)○范氏曰七月隂氣始盛¶
　而寒將至九月則不可無衣矣〇鄭氏曰此二¶
　正之月人之無衣無&KR0260;將何以卒歳乎(朱氏曰/言所以)¶
<pb:KR1c0017_SBCK_016-5b>¶
(授衣爲是故也〇范氏曰孔子曰作易者其有/憂患乎先王教民農桑以爲衣食非以充欲所)¶
(以備患也是故將言/衣之本則著寒之候)○歐陽氏曰農夫在田婦¶
　子往饋田大夫見其勤農樂業而喜(孔氏曰周/公陳先公)¶
(在&KR0206;教民周備使衣食允足寒暑及時民奉上/教知其早晚各自勸勉以勤事業故同我婦子)¶
(饁彼南畒及嗟我婦子口爲改歳此/&KR0274;民人之志非序先公號令之辭)○范氏曰¶
　民生本乎衣食天下之務莫實於此矣禮義之¶
　所以起孝悌之所以生教化之所以成人情之¶
　所以固也故勤儉之俗莫如&KR0206;風〇董氏曰觱¶
　發&KR0003;文作㓖冹栗烈集注作栗冽按烈從火不¶
<pb:KR1c0017_SBCK_016-6a>¶
得爲寒氣¶
七月流火九月授衣春日載陽有鳴倉庚女執懿¶
筐遵彼微行爰求柔桑春日遲遲采蘩祁祁(巨之/反)¶
女心傷悲殆及公子同歸¶
鄭氏曰載則也陽温也○毛氏曰倉庚離黄也¶
(孔氏曰即&KR0081;/覃黄鳥也)懿筐深筐也○朱氏曰遵循也〇毛¶
氏曰微行牆下徑也五畒之宅樹之以桑○鄭¶
氏曰柔桑穉桑也&KR0094;始生冝穉桑也○毛氏曰¶
遲遲舒緩也(孔氏曰遲遲者日長而暄之意人/在陽則舒在隂則慘遇春暄則四)¶
<pb:KR1c0017_SBCK_016-6b>¶
(體舒泰覺晝景之稍長謂/日行遲故以遲遲言之)蘩皤蒿也所以生&KR0094;¶
(孔氏曰白蒿所以生&KR0094;今人猶用之/〇山隂陸氏曰今洗&KR0094;種尚用蒿)祁祁衆多¶
　也(程氏曰韓奕諸娣/從之祁祁如雲)傷悲感事苦也春女悲秋¶
　士悲感其物化也(孔氏曰旣感事/苦又感陽氣)○程氏曰殆¶
　庶幾也○孔氏曰公羊傳&KR0003;築王&KR0078;之館云於¶
　羣公子之舎則以卑矣是諸侯之女稱公子也¶
　婦人謂嫁曰歸〇鄭氏曰七月流火九月授衣¶
　將言女功之始故又夲於此○王氏曰以九月¶
　授衣也故春日載陽則求桑而&KR0094;〇孔氏曰春¶
<pb:KR1c0017_SBCK_016-7a>¶
　日則以温矣又有鳴者是倉庚也於此之時女¶
　執持深筐循彼微細之徑求柔穉之桑以養新¶
　生之&KR0094;因言養&KR0094;之時女有傷悲之志更夲之¶
　言春日遲遲然而舒緩采蘩者祁祁然而衆多¶
　女心感&KR0094;事之勞苦時物之變化皆傷悲有與¶
　公子同嫁之志(程氏曰再言春日遲遲者此道/人情之感時也女勤力&KR0094;事蓋)¶
(所以爲衣裝之備庶幾得/如冨貴之子及時而行也)○朱氏曰殆及公子¶
　同歸見其上下之情交相忠愛如此〇張氏曰¶
　此章次於耕事者重昬嫁本人情(范氏曰男莫/不耕女莫不)¶
<pb:KR1c0017_SBCK_016-7b>¶
(蠶則衣食之本立矣昏/姻以時則男女正矣)○釋文殆作迨曰音待¶
始也¶
七月流火八月萑(戸官/反)葦(韋&KR0017;/反)&KR0094;月條(佗彫/反)桑取¶
彼斧斨(七羊/反)以伐逺揚猗(於冝/反)彼女桑七月鳴鵙¶
(圭覔/反)八月載績載&KR0007;載黄我朱孔陽爲公子裳¶
毛氏曰薍(五患/反)爲萑葭(音/加)爲葦(孔氏曰釋草云/薍似葦而小者)¶
(初生者爲菼長大爲薍成則名爲萑/初生爲葭長大爲蘆成則名爲葦)豫畜萑葦¶
　可以爲曲也(孔氏曰月令季春云具曲植筐筥/注云曲薄也植搥也薄用萑葦爲)¶
(之○植直吏/反槌直追反)○程氏曰&KR0094;月當&KR0094;長之月也計¶
<pb:KR1c0017_SBCK_016-8a>¶
　歳氣之早晚不可指定幾月也(王氏曰&KR0094;月非/一月故不指言)¶
(某/月)○鄭氏曰條桑枝落之采其葉也〇毛氏曰¶
　斨方銎(曲容/反)也(孔氏曰破斧傳曰隋銎曰斧方/銎曰斨然則斨即斧也唯銎孔)¶
(異/耳)逺枝逺也&KR0045;條&KR0045;也(孔氏曰逺者謂長枝去/人逺也揚謂長條&KR0045;起)¶
(者皆手所不及故/枝落之而采其葉)角而束之曰猗(鄭氏曰女柔/少枝長條不)¶
(枝落束而采之○孔氏曰左傳云譬如捕鹿&KR0051;/人角之諸戎掎之然掎角皆遮截束縳之名也)¶
(故云角而束之曰猗○董氏曰齊詩猗彼女桑/作掎蓋掎而束也毛傳亦曰角而束之則毛亦)¶
(爲掎也○&KR0171;氏曰取葉存條曰猗/猗長也葉盡則條猗猗其長也)女桑荑(徒奚/反)¶
　桑也(郭璞曰今俗呼小而長條謂之女桑/孔氏曰女是人之弱者女桑柔桑也)○鵙¶
<pb:KR1c0017_SBCK_016-8b>¶
　伯勞也(鄭氏曰伯勞鳴將寒之&KR0248;也五月則鳴/&KR0206;地晚寒鳥物之&KR0248;從其&KR0148;焉〇孔氏)¶
(曰&KR0206;處西北寒氣之來大率晚耳八月其穫七/月食&KR0050;八月剥&KR0037;九月肅霜十月滌場如此之)¶
(&KR0011;皆與中/國同也)○孔氏曰績緝麻之名○毛氏曰&KR0007;¶
　黒而有赤也朱深纁也&KR0021;服&KR0007;衣纁裳(孔氏曰/易下繫)¶
(云黃帝堯舜垂衣裳蓋取諸乾坤注云乾爲天/坤爲地天色&KR0007;地色黃故&KR0007;以爲衣黃以爲裳)¶
(土&KR0009;位於南方南方故云用纁是&KR0021;服用&KR0007;衣/纁裳之義考工記鍾氏則染纁術也染&KR0007;則史)¶
(傳闕○王氏曰周官染人秋染夏夏五色也蓋/於是時也五色皆可以染故載&KR0007;載黃我朱孔)¶
(陽爲公/子裳也)陽明也(孔氏曰謂/朱色光明)○鄭氏曰七月流火¶
　將言女工自始至成故亦又本於此〇孔氏曰¶
<pb:KR1c0017_SBCK_016-9a>¶
　民知將寒之&KR0049;八月萑葦旣成畜之以擬&KR0094;用¶
　○程氏曰&KR0094;長之月當枝落桑則用斧斨亦預¶
　備其器具也伐逺&KR0045;猗女桑皆用斧斨○毛氏¶
　曰七月鳴鵙八月載績絲事畢而麻事起矣○¶
　朱氏曰凢此女功之所成者皆染之或&KR0007;或黃¶
　而其朱者尤鮮明(王氏曰染以朱孔陽爲難言/我朱孔陽則&KR0007;黃不足道也)¶
　○程氏曰蓋所以供公上爲公子之衣裳故也¶
　爲公子裘獻豜于公皆此義也民之知義如此¶
　則美俗成矣(張氏曰我朱孔陽則己欲爲公子/裳取彼狐貍則己欲爲公子裘春)¶
<pb:KR1c0017_SBCK_016-9b>¶
(日遲遲采蘩祁祁則迨及公子同歸民愛豳公/待之如家人其愛之深如此○李氏曰豈非至)¶
(誠惻怛之意上以是施之下以是報/之乎言裳而不及衣特便其韻耳)¶
　八月載績載&KR0007;載黃我朱孔陽爲公子裳孔¶
　頴逹謂績麻爲布民自衣之&KR0007;黃之色施於¶
　&KR0021;服朱則爲公子之裳非也古者冕用麻而¶
　服用絲如&KR0007;冕豈不用&KR0007;乎¶
四月秀葽(於遥/反)五月鳴蜩(徒彫/反)八月其穫(戸郭/反)十¶
月隕(于敏/反)蘀(音/託)一之日于貉(户各/反)取彼狐貍(力之/反)¶
爲公子裘二之日其同載纉(子管/反)武功言私其豵¶
<pb:KR1c0017_SBCK_016-10a>¶
(子公/反)獻豜(古牽/反)于公¶
毛氏曰不榮而實曰秀葽葽草也(爾雅釋草云/華榮也木謂)¶
(之華草謂之榮不/榮而實者謂之秀)蜩螗也(孔氏曰方言曰楚/謂/蟬爲蜩宋衛謂之螗蟈)¶
穫禾可穫也隕墜蘀落也(孔氏曰隕蘀十月木/葉皆隕落也○&KR0003;文)¶
(曰皮葉落/陊地爲蘀)○鄭氏曰于往也○毛氏曰于貉謂¶
取狐貍皮也狐貉之厚以居孟冬天子始裘(董/氏)¶
(曰齊東郭書衣貍製○孔氏曰孟冬天子始裘/月令文言自此以後臣民亦服裘也孟冬巳裘)¶
(而仲冬始捕獸者爲來年用/之皮革踰歳乾乆乃可用)○程氏曰其同謂¶
㑹聚共事也(鄭氏曰君臣及民因習兵俱出田/○王氏曰唯田國人竭作故曰同)¶
<pb:KR1c0017_SBCK_016-10b>¶
○鄭氏曰不用仲冬亦&KR0206;地晚寒也○毛氏曰¶
纉繼功事也豕一歳曰豵三歳曰豜大獸公之¶
小獸私之○孔氏曰三章旣言絲麻衣服女功¶
之正故四章陳女功之助取皮爲裘以助布帛¶
○鄭氏曰秀葽也鳴蜩也穫禾也隕蘀也四者¶
皆物成而將寒之&KR0248;物成自秀葽始(張氏曰秀/葽者物成)¶
(之&KR0004;鳴蜩者/歳秋之漸)○王氏曰隕蘀則鳥獸氄毛於是¶
乎可以取皮故以隕蘀爲取貉狐貍之&KR0248;也○¶
孔氏曰旣言捕取狐貍因&KR0003;田獵之事至二之¶
<pb:KR1c0017_SBCK_016-11a>¶
曰君民俱出田獵則繼纉武事年常習之使不¶
忘戰也○朱氏曰獻&KR1807;于公亦愛其上之無巳¶
也(孔氏曰獨&KR0003;冬獵者以取/皮在冬且大閱禮備故也)¶
　貉狐貉之居也戎狄之貉所以得名者亦以¶
　五穀不生狐貍之所聚也讀作貉道之貉亦¶
　通¶
五月斯螽(音/終)動股六月莎(素和/反)雞振羽七月在野¶
八月在宇九月在户十月蟋蟀入我牀下穹(起弓/反)¶
窒(珍悉/反)熏(許云/反)䑕塞向墐(音/覲)戸嗟我婦子曰爲改¶
<pb:KR1c0017_SBCK_016-11b>¶
歳入此室處¶
陸氏草木䟽曰斯螽蝗&KR0011;長而青長角長股股¶
鳴者也五月中以兩股相切作聲聞數十歩莎¶
雞如蝗而班色毛翅數重其翅正赤六月中飛¶
而振羽索索作聲(毛氏曰莎雞羽成而振訊之/○李氏曰考工記云以股鳴)¶
(者以翼鳴者以股鳴者斯螽/是也以翼鳴者莎雞是也)○釋文曰屋四垂¶
爲宇韓詩云宇屋霤也(朱氏曰宇/簷下也)○蟋蟀解見¶
唐蟋蟀(孔氏曰月令季夏云蟋蟀/居壁是從壁内出在野)○毛氏曰穹¶
窮窒塞也(孔氏曰言窮盡塞/其室之孔穴也)○孔氏曰熏䑕令¶
<pb:KR1c0017_SBCK_016-12a>¶
　出其窟○毛氏曰向北出牖也(孔氏曰士虞禮/云祝啓牖嚮注)¶
(云嚮牖一名也爲寒之備不塞/南䆫○朱氏曰塞向以當北風)墐塗也庶人蓽¶
　戸(孔氏曰蓽戸以荆竹織門/以其荆竹通風故&KR0378;之也)○孔氏曰穹窒墐¶
　戸文在十月之下亦當以十月塞塗之矣○王¶
　氏曰嗟者憫憐之辭○孔氏曰改歳者以仲冬¶
　寒氣始萌可以爲年之始(又曰&KR0002;揔言一歳之/事則寒暑一周又爲)¶
(終歳故上言無衣/無&KR0260;何以卒歳)○范氏曰五月日短至而隂¶
　生斯螽動股莎雞振羽氣使之然也隂陽之氣¶
　積微而爲寒暑君子之戒民也蚤矣〇鄭氏曰¶
<pb:KR1c0017_SBCK_016-12b>¶
　自七月在野至十月入我牀下皆謂蟋蟀也將¶
　寒有漸非卒來也○孔氏曰蟲旣近人大寒將¶
　至故塗塞其室又告妻子言我所以爲此者爲¶
　改歳大寒當入此居處也(前漢食貨志曰春令/民畢出在壄冬則畢)¶
(入於邑其詩曰四之日舉趾同我婦子饁彼南/畒又曰十月蟋蟀入我牀下嗟我婦子聿爲改)¶
(歳入此室處所以順隂/陽備㓂賊習禮文也)○張氏曰此章見老者¶
　之愛¶
　&KR0206;詩陳先公風化而載其民言曰嗟我婦子¶
　　曰爲改歳入此室處則三正之通于民俗尚¶
<pb:KR1c0017_SBCK_016-13a>¶
<pb:KR1c0017_SBCK_016-14a>¶
曰菽豆也○毛氏曰剥擊也(孔氏曰&KR0037;湏/就樹擊之)春酒¶
凍(丁貢/反)醪(老刀/反)也(孔氏曰此酒凍時醪之即酒/正三酒中清酒也○月令仲)¶
(冬麴蘖必時注云古者穫稻而漬米麴至春而/爲酒○蘇氏曰夏不可以釀故爲此酒以繼之)¶
○鄭氏曰介助也(爾雅曰/介右也)○毛氏曰眉壽毫眉¶
也(孔氏曰人年老者必有毫眉/秀出者故知眉謂毫眉也)○長樂劉氏曰¶
壷枯者可爲壷嫰者可供茹八月冝斷其梢令¶
勿復花實所以堅其壷而大其茹今民尚爾(孔/氏)¶
(曰壷與食&KR0050;連文謂甘&KR0602;可食者也/張氏曰食&KR0050;斷壷皆去圃爲場之漸)○毛氏曰¶
叔拾也苴麻子也(爾雅曰黂枲實注禮記曰苴/麻之有實也○黂扶刃反枲)¶
<pb:KR1c0017_SBCK_016-14b>¶
(息似反〇孔氏曰叔苴/謂拾取麻實以供食也)○荼解見谷風〇毛氏¶
　曰樗惡木也(孔氏曰樗唯堪/爲薪故曰惡木)○吕氏曰衣裘具¶
　矣居室安矣老者之養不可以無加也農夫之¶
　勤其養不可以不蓄也○程氏曰自六月食鬱¶
　及薁巳下果&KR0188;&KR0037;酒皆爲養老之具○王氏曰¶
　眉壽衰矣養氣體焉以助之也(朱氏曰果酒嘉/&KR0188;以養老疾奉)¶
(賔&KR0021;介眉壽者/頌禱之辭也)○程氏曰七月食&KR0050;以下皆爲¶
　壯者之食故云食我農夫(鄭氏曰&KR0050;&KR0602;之蓄麻/食之糝乾荼之菜惡)¶
(木之薪養農夫之具〇朱氏曰&KR0050;&KR0602;苴/荼以爲常食少長之義豐儉之節然也)¶
<pb:KR1c0017_SBCK_016-15a>¶
九月築&KR0163;圃十月納禾稼&KR0112;稷重(直容/反)穋(音/六)禾麻¶
菽麥嗟我農夫我稼旣同上入執宫功晝爾于茅¶
宵爾索綯(徒刀/反)亟(紀力/反)其乗屋其始播百穀¶
鄭氏曰場圃同地物生之時耕治之以種菜茹¶
至物盡成熟築堅以爲場(毛氏曰春夏爲圃秋/冬爲場○孔氏曰蹂)¶
(踐禾稼則/謂之場)○孔氏曰納謂納於場○禾解見下¶
　○孔氏曰種植嘉穀名爲稼(李氏曰&KR0003;文云禾/之秀實者爲稼一)¶
(曰在野/曰稼)○&KR0112;稷解見&KR0112;離○毛氏曰後熟曰重¶
先熟曰穋(董氏曰鄭衆曰先種後熟謂之重後/種先熟謂之穋按&KR0003;文穜音童所謂)¶
<pb:KR1c0017_SBCK_016-15b>¶
(重也穜音衆所謂藝○釋文曰禾邊作/重是重穋之字禾邊作童是種蓺之字)孔氏曰¶
　再言禾者以禾是大名非徒&KR0112;稷重穋四種而¶
　巳其餘稻秫&KR0718;&KR0413;之輩皆名爲禾麻與菽麥則¶
　無禾稱故於麻麥之上更言禾字以緫諸禾也¶
　○鄭氏曰旣同言巳聚也(王氏曰所納之備也/○朱氏曰言納於場)¶
(者無所不備/則我稼同矣)○毛氏曰入爲上出爲下(李氏曰/田野入)¶
(都邑故謂之上○程氏曰/上入遷入都邑之居也)○范氏曰宫功公室¶
　之役也(董氏曰蓋官府之役也古者用/民之力不過三日其此謂乎)○鄭氏¶
　曰爾汝也○毛氏曰宵夜也○程氏曰綯所用¶
<pb:KR1c0017_SBCK_016-16a>¶
　蓋屋(毛氏曰綯絞也○孔氏曰綯繩之絞也〇/鄭氏曰女當晝日往取茅歸夜作絞索)¶
　○鄭氏曰亟急也○毛氏曰乗升也(程氏曰乗/屋蓋治也)¶
　○鄭氏曰急當治野廬之屋(孔氏曰汝又當急/其升上野廬之屋)¶
(而修治之以待耘耔之時上云塞向墐户是都/邑之屋故知此所治屋者民治野廬之屋也○)¶
(董氏曰各入保城故野/廬之居閑可以治之)○孔氏曰播種也○張¶
　氏曰此章言農夫稼同則思上入執宫功不待¶
　督責自相戒以亟乗屋而播百穀亦未甞休息¶
　也○孟子曰民事不可緩也詩云晝爾于茅宵¶
　爾索綯亟其乗屋其始播百穀(范氏曰亟其成/屋趨時之急也)¶
<pb:KR1c0017_SBCK_016-16b>¶
(其急何也其始/播百穀故也)○范氏曰天運而不息人勤而¶
不巳故我稼旣同則又將始播殖也(王氏曰如/易所謂終)¶
(則有始/者也)○吕氏曰此章終始農事以極憂勤艱¶
難之意¶
二之日鑿氷冲冲(直弓/反)三之日納于凌(力證/反)隂四¶
之日其蚤(音/早)獻羔祭韭(音/乆)九月肅霜十月滌(徒歷/反)¶
場朋酒斯饗曰殺羔羊躋(子奚/反)彼公堂稱彼兕觥¶
(&KR0593;彭/反)萬壽無疆¶
周官凌人曰正歳十有二月令斬氷○毛氏曰¶
<pb:KR1c0017_SBCK_016-17a>¶
　氷盛水腹堅則命取氷於山林冲冲鑿冰之意¶
(孔氏曰冲冲非貌非聲故云鑿冰之意月令季/冬冰方盛水澤腹堅命取而藏之○左傳曰古)¶
(者日在北陸而藏冰深山窮谷固隂沍寒於/是取之注陸道也謂夏十二月日在虚危)○¶
　孔氏曰&KR0206;土晚寒故可夏正月藏冰(又曰凌人/十二月斬)¶
(冰即以其月納之○朱氏曰&KR0206;土寒/多故正月風未解凍冰猶可藏也)○毛氏曰¶
　凌隂冰室也○孔氏曰仲春陽氣出地冰依禮¶
　須開○程氏曰其蚤用之於獻羔祭韭時夏頒¶
　冰是其後用時也(周官凌人夏頒冰○孔氏曰/西陸朝覿而出之三統術四)¶
(月立夏莭日在畢十二度星去日半次然後見/是立夏之日日去昂星之界巳十二度昂星得)¶
<pb:KR1c0017_SBCK_016-17b>¶
(朝見也二月開冰公始用之未賜臣也至于夏/&KR0004;其出之也朝之禄位賔食喪&KR0021;於是乎普用)¶
(之乃是頒/賜臣下也)○孔氏曰月令仲春天子乃獻羔¶
　開冰先薦寢廟祭韭者蓋以時韭新出故薦之¶
(鄭氏凌人注云爲二/月將獻羔而啓冰)○丘氏曰肅嚴氣也○毛¶
　氏曰滌掃也場功畢入也兩樽曰朋(孔氏曰設/兩樽之朋)¶
(酒斯爲飲/酒之饗禮)○孔氏曰相命曰殺羔羊躋升也○¶
　王氏曰公堂人君之堂也○孔氏曰稱舉也○¶
　兕觥解見卷耳○毛氏曰疆竟也〇孔氏曰七¶
　章言收歛之事所以成首章也衣食巳具卒章¶
<pb:KR1c0017_SBCK_016-18a>¶
乃言備暑藏冰飲酒相樂(鄭氏曰上章備寒故/此章備暑后稷先公)¶
(禮教備也○范氏曰備寒所以爲下/也備暑所/以爲上也寒者民之所患也故先之所以急民也)¶
　○程氏曰藏冰所以備暑而開冰必以仲春所¶
　以順時氣也○張氏曰民忠愛其君之甚相戒¶
以速畢場功當自殺羔羊獻公以酒祝之萬壽¶
　&KR0206;之先公國容未備無君民之間故曰朋酒¶
　斯饗曰殺羔羊躋彼公堂萬壽無疆¶
　　七月八章章十一句¶
鴟(尺之/反)鴞(于嬌/反)周公救亂也成王未知周公之志¶
<pb:KR1c0017_SBCK_016-18b>¶
公乃爲詩以遺王名之曰鴟鴞焉(鄭氏曰未知周/公之志者未知)¶
(其欲攝政之意○朱氏曰管蔡流言使成王疑周/公周公雖巳滅之然成王之疑未釋則亂未弭也)¶
(故周公作此鴟鴞之詩以遺王而告以王/業艱難不忍毀壞之意所以爲救亂也)¶
書曰武王旣喪管叔及其羣弟乃流言於國曰¶
公將不利於儒子周公乃告二公曰我之弗辟¶
則無以告我先王周公居東二年則罪人斯得¶
于後公乃爲詩以貽王名之曰鴟鴞王亦未敢¶
誚公(歐陽氏曰金縢言周公先攝政中誅管蔡/後爲詩以貽王鄭氏謂先爲&KR0193;宰中避而)¶
(出作詩貽王以作詩後/乃攝政而誅管蔡非也)¶
<pb:KR1c0017_SBCK_016-19a>¶
鴟鴞鴟鴞旣取我子無毀我室恩斯勤斯鬻(由六/反)¶
子之閔斯¶
爾雅曰鴟鴞鸋鴂(郭璞曰鴟&KR0011;山隂陸氏曰先/儒以鴟鴞爲巧婦以爾雅觀)¶
(之冝如璞義蓋爾雅言鴟鴞鸋鴂繼言狂茅鴟/怪鴟梟鴟則鸋鴂亦梟之&KR0011;也○吕氏曰鴟鴞)¶
(惡聲之鷙鳥也詩有鴞萃止又翩彼飛鴞又爲/梟爲鴟蓋梟之&KR0011;○鸋音寧鴂音決怪古拜反)¶
(梟古/堯反)○歐陽氏曰鳥之愛其巢者呼鴟鴞而告¶
之(程氏曰不知呼/鴟鴞者主何物)○鄭氏曰室猶巢也言巳取¶
我子幸無毀我巢我巢積日累功作之甚苦故¶
愛惜之也(歐陽氏曰今鴟/多攫鳥子而食)○毛氏曰恩愛也〇¶
<pb:KR1c0017_SBCK_016-19b>¶
　程氏曰鬻育也○朱氏曰鬻養此子誠可憫憐¶
　今旣取之其毒甚矣况又毀我室耶(本程/氏&KR0003;)○程¶
　氏曰鴟鴞謂爲惡者子喻管蔡室喻王室(朱氏/曰周)¶
(公託爲鳥/言以自比)○吕氏曰殷民欲叛馮附二叔之親¶
　欺惑其人使之流言云周公將不利於孺子欲¶
　王取信兄弟之言中傷周公謀危王室也故周¶
　公曰管蔡親也爾旣以惡汙染使䧟於罪是汝¶
　殷民入吾國害我兄弟矣又欲危王室則不可¶
　也(范氏曰成王㓜弱未足以及天基命定命周/公苟不攝政則禍亂將作而毀周室矣故曰)¶
<pb:KR1c0017_SBCK_016-20a>¶
(無毀我室與王/室同安危故也)¶
　鸋鴂鴟鴞之別名郭景純陸農師所解皆得¶
　之方言云自&KR0028;而東謂桑飛曰寧鴂此乃陸¶
　璣䟽所謂巧婦似黃雀而小其名偶與鴟鴞¶
　　之別名同與爾雅之所載實兩物也毛鄭誤¶
　　指以解詩歐陽氏雖知其失乃併與爾雅非¶
　　之蓋未考郭景純之注耳恩斯勤斯鬻子之¶
　　憫斯言我恩愛勤苦育養此子誠可憫惻也¶
　周公謂管蔡爲子者爲周家語殷民之辭也¶
<pb:KR1c0017_SBCK_016-20b>¶
迨天之未隂&KR0040;徹彼桑土(音/杜)綢(直留/反)繆(莫侯/反)牖户¶
今女下民或敢侮予¶
毛氏曰迨及也徹剥也(朱氏曰/徹取也)桑土桑根也○¶
鄭氏曰綢繆猶纒綿也○朱氏曰牖者巢之通¶
氣處户其出入處也○鄭氏曰下民巢下之民¶
也○程氏曰迨天之未隂&KR0040;而下言自爲安固¶
防閑之道深至如此而尚或侮之(朱氏曰亦爲/鳥言及天之)¶
(未隂&KR0040;之時而往取桑根以&KR0414;綿其巢之&KR0169;穴/使之堅固以備隂&KR0040;之患〇孔氏曰以勤勞之)¶
(故惜此室巢今巢下之民/或敢侮慢我欲毀我巢室)〇孔氏曰王肅云周¶
<pb:KR1c0017_SBCK_016-21a>¶
<pb:KR1c0017_SBCK_016-22a>¶
曰蓄積租取也(王氏曰與租/賦之租同)○王氏曰卒盡也¶
○毛氏曰瘏病也手病口病(孔氏曰口病明手/亦病也○釋文曰)¶
(韓詩云口足/爲事曰拮据)○鄭氏曰我作之至苦如是者曰¶
我未有室家之故(朱氏曰亦爲鳥言所以拮据/捋荼蓄租勞苦而至於病者)¶
(以巢之未成也以比巳之所以勤勞/如此者以王室新造而未集故也)¶
予羽譙譙(在消/反)予尾脩脩(素彫/反)予室翹翹(祁消/反)風¶
&KR0040;所漂(匹遥/反)揺予維音嘵嘵(呼堯/反)¶
毛氏曰譙譙殺(色界/反)也脩脩敝也(孔氏曰鳥之/羽尾疲勞之)¶
(狀)翹翹危也嘵嘵懼也○鄭氏曰音嘵嘵然恐¶
<pb:KR1c0017_SBCK_016-22b>¶
懼告愬之意○蘇氏曰爲室之勞至於羽殺尾¶
敝室成而風&KR0040;漂揺之則其音得無急乎(朱氏/曰翹)¶
(翹成而未定也風&KR0040;又從而漂摇之以比巳旣/勞悴王室未安而多難乗之則其作詩以喻王)¶
(亦不得而/不汲汲也)○程氏曰此周公之詩所以辭哀而¶
意切也○釋文脩脩作翛翛(孔氏載經文及毛/傳皆作消消云定)¶
(本消消/作翛翛)¶
　　鴟鴞四章章五句¶
東山周公東征也周公東征三年而歸勞(力報/反)歸¶
士大夫美之故作是詩也一章言其完也二章言¶
<pb:KR1c0017_SBCK_016-23a>¶
其思也三章言其室家之望女(音/汝)也四章樂(音/洛)男¶
女之得及時也君子之於人序其情而閔其勞所¶
以&KR0003;(音/恱)也&KR0003;以使民民忘其死其唯東山乎(李氏/曰周)¶
(在豐鎬管蔡挾三監叛其地在王室之東周公自/東而征之則是自西而東故謂之東征二年而罪)¶
(人斯得至歸周則三年矣○孔氏曰完謂不與敵/戰歸士完全○程氏曰思謂念其勤勞思其廬室)¶
(荒廢也○孔氏曰室家之望汝謂歸士未反室家/思望民有勞苦唯恐君上不知今序其情閔其勤)¶
(勞則民皆喜恱忘其勞苦○朱氏曰皆其心之所/願而不敢言者上之人乃先其未發而歌詠以勞)¶
(苦之則其歡欣感激之情爲如何哉夫古之人上/下之際情志交孚雖家人父子之相語無以過此)¶
(其所以維持鞏固數十百年/而無一旦士崩之&KR0020;也與)¶
<pb:KR1c0017_SBCK_016-23b>¶
我徂東山慆慆(徒刀/反)不歸我來自東零&KR0040;其濛(莫紅/反)¶
我東曰歸我心西悲制彼裳衣勿士行(戸剛/反)枚(莫杯/反)¶
蜎蜎(烏&KR0007;/反)者蠋(音/蜀)烝在桑野敦(都迴/反)彼獨宿亦在¶
車下¶
程氏曰東山所征之地○毛氏曰慆慆言乆¶
也(陳氏曰慆慢也有/流而不止之意)○孔氏曰零&KR0040;零落¶
之&KR0040;○毛氏曰濛&KR0040;貌(&KR0003;文曰濛/微雨也)○王氏曰¶
止使人母爲謂之勿○毛氏曰士事也鄭氏¶
曰行陳也○毛氏曰枚微也(孔氏曰微/者其物微)¶
<pb:KR1c0017_SBCK_016-24a>¶
(細也大司馬大閱云遂鼓銜枚而進注云枚如/箸銜之有繣結項中軍法止語爲相疑惑○箸)¶
(直慮反繣/户卦反)蜎蜎蠋貌桑蟲也(孔氏曰釋蟲云蚅/螐蠋樊光引此詩)¶
(○郭璞曰大蟲如指似蠶韓非/云蠶似蠋○蚅烏木反螐音烏)○程氏曰烝猶¶
　云升也蠋在葉中故云烝在桑野(朱氏曰烝/發語聲)○¶
　朱氏曰敦獨處不移之貌○鄭氏曰獨宿於車¶
　下(王氏曰古之所以用車戰者謂其車戰則將/卒有所蔽&KR0029;止則爲營衛與塹柵無以異兵)¶
(械衣服之屬皆/可以載其中)○鄭氏曰序歸士之情也我往¶
　之東山旣乆勞矣歸又道遇&KR0040;濛濛然是尤苦¶
　也(董氏曰我徂東山記其地也慆慆不歸記其/乆也我來自東記其還也零&KR0040;其濛記其時)¶
<pb:KR1c0017_SBCK_016-24b>¶
(也范氏曰人之情憚往而樂歸於其歸猶閔其/遇雨則其往可知也○程氏曰濛濛之時覉旅)¶
(愁/慘)○蘇氏曰東征之士皆西人也方其在東未¶
　甞不曰歸耳而未可以歸故其心念西而悲(毛/氏)¶
(曰我心西悲公族有辟公親素/服不舉樂爲之變如其倫之喪)○范氏曰征役¶
　乆則衣敝制彼裳衣歸士之情也○朱氏曰其¶
　在塗也覩物起興而自嘆曰彼蜎蜎者蠋則在¶
　桑野矣此敦然而獨宿者則亦在車下也(程氏/曰蠋)¶
(卷在桑葉中居如士卒之/獨處敦然獨處於車下也)○&KR0003;文蠋作蜀¶
　　勿士行枚亦歸士之情也自幸全身而歸願¶
<pb:KR1c0017_SBCK_016-25a>¶
　　勿從事於行陳也所謂序其情而閔其勞也¶
　　毛氏傳我心西悲雖不合經旨然可謂知周¶
　　公之心矣¶
我徂東山慆慆不歸我來自東零雨其濛果羸(力/果)¶
(反)之實亦施(羊豉/反)于宇伊威在室蠨(音/蕭)蛸(所交/反)在¶
户町(他頂/反)畽(他短/反)鹿場熠(以執/反)燿(以照/反)宵行不可¶
畏也伊可懷也¶
　毛氏曰果臝栝樓也(孔氏曰釋草云果臝之實/栝樓葉如&KR0050;葉形兩兩相)¶
(值齊人謂/之天&KR0050;)○陳氏曰施延也果臝蔓生延施于¶
<pb:KR1c0017_SBCK_016-25b>¶
　宇下○長樂劉氏曰伊威者壁落間小蟲也無¶
　人掃則出行于室蠨蛸者小蜘蛛也無人行則¶
　結網當户(毛氏曰伊威委黍也蠨蛸長踦也/委於爲反踦起冝反○孔氏曰伊威)¶
(名委黍別名䑕婦在壁根下甕底土中生似白/魚者是也長踦小蜘蛛長脚者俗呼爲喜子此)¶
(蟲來着人衣/當有親客至)○程氏曰町畽廬傍畦壠爲麋鹿¶
　之&KR0163;也(王氏曰町畽鹿&KR0163;者町畦村畽之中無/人焉故鹿以爲場也○董氏曰區種法)¶
(曰伊尹作爲區田一畒之中地長十八丈分十/八丈作十五町町間分十四道通人行畽爲田)¶
(里所/聚)○孔氏曰夲草熠燿一名螢火陳思王螢¶
　火論曰秋隂沈數&KR0040;螢火夜飛之時也故云宵¶
<pb:KR1c0017_SBCK_016-26a>¶
行(朱氏曰螢火夜飛其光熠燿也○董氏曰熠/燿自是一種蓋蟲也夜行地上如蠶而喉下)¶
(明如螢故/曰宵行)○程氏曰我徂東山慆慆不歸我來¶
自東零雨其濛其在外之乆往來而勞毎章重¶
言見其感念之深丁夫于役田事廢室廬遂荒¶
果臝以下是也在彼思念其如此也○鄭氏曰¶
室中乆無人故有此五物是不足可畏乃可爲¶
憂思耳(李氏曰此五物非可畏/但起人懷思之情也)○朱氏曰此則¶
述其歸未至而思家之情也¶
我徂東山慆慆不歸我來自東零&KR0040;其濛鸛(古玩/反)¶
<pb:KR1c0017_SBCK_016-26b>¶
鳴于垤(田節/反)婦嘆千室洒掃穹窒我征聿至有敦¶
(徒端/反)&KR0050;苦烝在栗薪自我不見于今三年¶
鄭氏曰鸛水鳥也(陸璣草木䟽云鸛雀也似鶴/而大長頸赤喙白身黒尾翅)¶
將隂&KR0040;則鳴○毛氏曰垤螘(魚綺/反)塚也將隂&KR0040;¶
則穴處先知之鸛好水長鳴而喜也(孔氏曰螘/輦土爲塚)¶
(以避濕將欲隂&KR0040;水泉上潤故螘避濕而上&KR0664;/鸛是好水之鳥知天將&KR0040;故長鳴而喜也○王)¶
(氏曰垤是/丘垤也)○鄭氏曰洒灑埽拚(甫問/反)也(&KR0011;篇曰/埽除也)¶
穹窒窮塞䑕穴也(程氏曰穹窒謂䑕穴也/穹空者窒所壅土也)○程¶
氏曰有敦圎成之狀&KR0050;苦&KR0050;之苦者延蔓栗薪¶
<pb:KR1c0017_SBCK_016-27a>¶
　之上○朱氏曰栗周土之所冝木○程氏曰有¶
　隂&KR0040;之&KR0248;則婦思念其勞而悲嘆(鄭氏曰行者/於隂&KR0040;&KR0057;苦)¶
(婦念之則/嘆於室也)又計其行之乆念其將至我征聿至¶
　謂我之行者其遂至也(王氏曰/聿隨也)念其將至而灑¶
　埽復恨其留繫之乆見其思望之情切也&KR0050;之¶
　苦者人所不取常在其所以比君子乆留滯不¶
　還也自我不見今三年矣○釋文曰栗韓詩作¶
　　力菊反衆薪也¶
　　婦人掃洒以待夫之至顧見苦&KR0050;繫於栗薪¶
<pb:KR1c0017_SBCK_016-27b>¶
　因感其夫乆匏繫於外嘆曰自我不見今三¶
　年矣¶
我徂東山慆慆不歸我來自東零雨其濛倉庚于¶
飛熠燿其羽之子于歸皇駁(&KR0022;角/反)其馬親結其縭¶
九十其儀其新孔嘉其舊如之何¶
鄭氏曰倉庚仲春而鳴嫁娶之&KR0248;也熠燿其羽¶
羽鮮明也歸嫁也○毛氏曰黄白曰皇(孔氏曰/謂馬色)¶
(有黄處/有白處)駵白曰駁(孔氏曰謂馬色有駵/處有白處駵赤色也)縭婦人¶
　之禕(許韋/反)也母戒女施衿(其鴆/反)結&KR0868;(孔氏曰昬/禮言結&KR0868;)¶
<pb:KR1c0017_SBCK_016-28a>¶
(此言結縭則縭當是&KR0868;○爾雅曰婦人之禕謂之/縭縭緌也注緌繫也○/又曰衿謂之袸注衣小)¶
(帶○&KR0868;始銳/反袸辭見反)九十其儀言多儀者(朱氏曰九其/儀十其儀言)¶
(其儀之/多也)○程氏曰四章言歸而及時成㛰姻之禮¶
　人情之所樂也倉庚之羽鮮明㛰之時也嫁女¶
　之歸其馬皇駁有文彩也親結其縭女之親結¶
　之九十其儀儀之多也其歸而成新昬且甚嘉¶
　其舊昬相見之歡當如何也(朱氏曰此言東征/之歸士其未有室)¶
(家者及時而昏姻旣甚善矣其舊/有室家者相見而喜當如何耶)¶
　　　東山四章章十二句¶
<pb:KR1c0017_SBCK_016-28b>¶
破斧美周公也周大夫以惡四國焉(鄭氏曰惡四/國者惡其流)¶
(言毀周/公也)¶
　程氏曰&KR0206;詩七月陳王業鴟鴞遺王東山言東¶
　征破斧伐柯九罭皆刺朝廷不知周公於刺也¶
復有淺深之異觀詩可見狼跂美不失其聖¶
旣破我斧又缺我斨(七羊/反)周公東征四國是皇哀¶
我人斯亦孔之將¶
　毛氏曰隋銎(曲容/反)曰斧(&KR0003;文曰隋孔/形狹而長也)○&KR0003;文曰¶
　斨方銎斧也○朱氏曰四國四方之國從管蔡¶
<pb:KR1c0017_SBCK_016-29a>¶
　之亂者○毛氏曰皇匡也將大也○朱氏曰言¶
　東征之役旣破我斧而缺我斨其勞甚矣然周¶
　公之意蓋將使四方莫敢不一於正而後巳其¶
　哀我人也豈不大哉然則雖破斧而缺斨義有¶
　所不得辭矣夫管蔡流言以謗周公而公征之¶
　不知者以爲公之爲是以救其身而巳故爲此¶
　詩者爲之發明其心如此學者於此玩味而有¶
　得焉則正大而天地之情可見矣(蘇氏曰使周/公嫌於救其)¶
(身㓗身而退以避二叔之難則其亂將及於/四方如是而周公亦清矣然亦未免於小也)○¶
<pb:KR1c0017_SBCK_016-29b>¶
董氏曰齊詩作四國是匡賈公彦引以爲据¶
旣破我斧又缺我錡(巨冝/反)周公東征四國是吪(五/戈)¶
(反)哀我人斯亦孔之嘉¶
毛氏曰鑿屬曰錡(釋文曰韓詩/云錡木屬)吪化也¶
旣破我斧又缺我銶(音/求)周公東征四國是遒(在羞/反)¶
哀我人斯亦孔之休¶
　毛氏曰木屬曰銶(釋文曰韓詩/云銶鑿屬)遒固也(鄭氏曰/歛也○)¶
(朱氏曰歛/而固之也)○范氏曰亦孔之休言四國平而天¶
　下和也○董氏曰遒集本作揫¶
<pb:KR1c0017_SBCK_016-30a>¶
　　破斧三章章四句¶
伐柯美周公也周大夫刺朝(直遥/反)廷之不知也(董/氏)¶
(曰朝廷者人主所與大臣論是非可否之地/詩人不斥言成王而曰朝廷所以兼刺也)¶
程氏曰伐柯乃旣得罪人之後周公遲留未歸¶
士大夫刺朝廷不知所以還周公之道¶
　觀金縢所載二公之知周公至矣今曰朝廷¶
　則二公亦與焉蓋大臣與國同體者也主未¶
　悟而事未回國人所當責而二公所當受也¶
伐柯如何匪斧不克取(七喻/反)妻如何匪媒不得¶
<pb:KR1c0017_SBCK_016-30b>¶
毛氏曰柯斧柄也○朱氏曰克能也○孔氏曰¶
媒通二姓之言者也○程氏曰伐柯匪斧則不¶
能取妻匪媒則不成言各有其道今欲周公之¶
歸亦必有其道也¶
伐柯伐柯其則不逺我覯(古豆/反)之子籩豆有踐(賤/淺)¶
(反)¶
鄭氏曰則法也覯見也之子斥周公也○爾雅¶
曰竹豆謂之籩木豆謂之豆(考工記瓬人爲豆/實三而成觳崇尺)¶
(○鄭氏曰籩豆其容實皆四升○爾雅曰瓦豆/謂之登䟽曰瓬人爲瓦器而云豆中縣鄭云縣)¶
<pb:KR1c0017_SBCK_016-31a>¶
(繩正豆之柄是/瓦亦名豆也)○毛氏曰踐行列貌○程氏曰¶
此章言其道○朱氏曰執柯以伐柯即此手中¶
之柯而得其法以比王欲迎周公亦不過反之¶
於吾心則知所以迎之之道則我得見公而陳¶
其籩豆之列將有日矣¶
　　伐柯二章章四句¶
九罭(于逼/反)美周公也周大夫刺朝廷之不知也¶
程氏曰周公居東未反士大夫始刺朝廷不知¶
反周公之道(伐柯/是也)旣又思之切刺之深責在朝¶
<pb:KR1c0017_SBCK_016-31b>¶
廷之人不速還公也¶
九罭之魚鱒(才損/反)魴(音/房)我覯之子衮(古本/反)衣綉裳¶
毛氏曰興也○爾雅曰緵(子弄/反)罟謂之九罭九¶
罭魚網也(孫炎曰謂魚之所入有九囊也/○郭璞曰緵今之百囊網也)○陸¶
氏草木䟽曰鱒似鯶(呼本/反)魚而鱗細於鯶赤眼¶
○魴解見敝笱○釋文曰衮衣六冕之第二者¶
也畫爲九章天子畫升龍於衣上公但畫降龍¶
(司服鄭氏注曰九章一曰龍二曰山三曰華蟲/四曰火五宗彛皆繢於衣六曰藻七曰粉米八)¶
(曰黼九曰黻/皆綉於裳)〇程氏曰鱒魴魚之美者施九罭¶
<pb:KR1c0017_SBCK_016-32a>¶
之網則得鱒魴之魚用隆厚之禮則得聖賢我¶
欲覯之子當用上公禮服往逆之¶
鴻飛遵渚公歸無所於女信處¶
鴻解見鴻鴈○毛氏曰遵循也○渚解見江有¶
　汜○程氏曰此章言公之不得其所也鴻飛戾¶
　天者也今乃遵渚言不得其所公旣征而歸則¶
未得其所蓋朝廷未以師保重禮往逆也使公¶
不得其所於女信安處矣則深責在朝廷之人¶
也(陳氏曰今公未歸其所於女/朝廷之臣信能自安處乎)¶
<pb:KR1c0017_SBCK_016-32b>¶
鴻飛遵陸公歸不復於女信宿¶
爾雅曰髙平曰陸○程氏曰不復謂未還舊職¶
宿安息也(陳氏曰宿/猶處也)¶
是以有衮衣兮無以我公歸兮無使我心悲兮¶
程氏曰此章祈反周公誠切之意是以猶所以¶
也朝廷所以有衮衣之章用尊禮聖賢無以以¶
也無以是服逆我公來歸無使士民之心悲思¶
望公也¶
　成王旣發金縢悔悟而迎周公其言曰惟朕¶
<pb:KR1c0017_SBCK_016-33a>¶
　　小子其心逆我國家禮亦冝之此正國人之¶
　　所望於朝廷者也首章曰我覯之子衮衣繡¶
　　裳卒章曰是以有衮衣兮無以我公歸兮所¶
　　謂禮亦冝之者也乃此篇之大指也&KR0003;詩者¶
　　徒見信宿兩字偶相屬遂以爲過宿曰信之¶
　　信故其釋二章三章或以爲西人語東人或¶
　　以爲東人自相語而不見國人深望乎上誠¶
　　懇切至之意求一字之通而失一篇之旨學¶
　　者苟能玩味程氏之&KR0003;則詩人之心可見矣¶
<pb:KR1c0017_SBCK_016-33b>¶
　凢詩之體&KR0004;言者本意也再言者協韻也於¶
　女信處本意也於女信宿協韻也(詩亦有&KR0004;/淺後深&KR0004;)¶
(緩後急者然大率/後章多是恊韻)¶
　　九罭四章一章四句三章章三句¶
狼跋(蒲末/反)美周公也周公攝政逺則四國流言近¶
則王不知周大夫美其不失其聖也¶
狼跋其胡載疐(丁四/反)其尾公孫(音/遜)碩膚赤舄(音/昔)几¶
几¶
狼解見還○毛氏曰跋躐(力輙/反)也(孔氏曰跋/前行曰躐)○¶
<pb:KR1c0017_SBCK_016-34a>¶
　孔氏曰狼之老者頷下垂胡(朱氏曰頷/下懸肉也)○毛氏¶
　曰疐跲(其劫/反)也(&KR0003;文曰/跲躓也)進則躐其胡退則跲其¶
　尾進退有難○鄭氏曰公周公也○程氏曰遜¶
　者避而弗居也(劉氏曰公孫豳公/之孫謂周公也)○毛氏曰碩¶
　太膚美也○鄭氏屨人注曰王舄有三等赤舄¶
　爲上冕服之舄詩云王錫韓侯&KR0007;衮赤舄則諸¶
　侯與王同&KR0232;下曰舄禪下曰屨○王氏曰几人¶
　所馮以爲安故几几安也(毛氏曰几絇貌絇音/劬○孔氏曰謂舄頭)¶
(飾之貌士冠禮注云絇之言拘以爲行戒狀如/刀衣鼻在屨頭繶縫中紃也○朱氏曰安重貌)¶
<pb:KR1c0017_SBCK_016-34b>¶
(繶於力反/縫扶用反)○程氏曰周公攝政居危疑之地雖¶
　成王不知四國流言終不能損其聖德者以其¶
　忠誠在於王家無貪欲之私心也狼獸之貪者¶
　猛於求欲故䧟於機穽羅縶前跋後疐進退困¶
　險詩人取之以言夫狼之所以致禍難危困如¶
　是者以其有貪欲故也&KR0002;周公者至公不私進¶
　退以道無利欲之蔽以謙遜自處不有其尊不¶
　矜其德故雖在危疑之地安歩舒泰赤舄几几¶
　然也(范氏曰其德備者其容亦盛赤舄几几則/其餘可見矣夫神龍或潜或飛能大能小)¶
<pb:KR1c0017_SBCK_016-35a>¶
(其變化不測然得而蓄之&KR0002;犬羊然有欲故也/唯其可以蓄之者是以亦得醢而食之凡有欲)¶
(之&KR0011;莫不可制焉唯聖人無欲故天地萬物不/能易也冨貴貧賤死生如寒暑晝夜相代乎前)¶
(吾豈有心乎哉亦順受之而巳矣舜受堯天下/不以爲泰孔子阨於陳蔡而不以爲戚周公逺)¶
(則四國流言近則王不知而赤/舄几几德音不瑕其致一也)○董氏曰几几¶
崔靈恩集注作掔&KR0003;文一作己己一作掔掔¶
狼疐其尾載跋其胡公孫碩膚德音不瑕¶
鄭氏曰不瑕不可疵(才斯/反)瑕也(孔氏曰瑕者玉/之病疵亦玉病)¶
○程氏曰大舜謂汝惟不矜天下莫與汝争能¶
汝惟不伐天下莫與汝争功使周公有貪欲崇¶
<pb:KR1c0017_SBCK_016-35b>¶
　髙德名之心其能得天下之與如是乎惟其處¶
　己也夔夔然存恭畏之心存誠也蕩蕩然無顧¶
　慮之意所以不失其聖德音所以不瑕也先儒¶
　以狼跋疐不失其猛興周公不失其聖奚&KR0002;虎¶
　豹胡獨取狼也古之詩人比興以&KR0011;也是以香¶
　草譬君子惡鳥譬小人豈有以犲狼興聖人乎¶
　且以上二句言跋言疐安有几几不瑕之義但¶
　此詩體與他詩不&KR0011;故不通耳(左傳晏子曰心/平德和故詩曰)¶
(德音不瑕注心平/則德音無瑕闕)¶
<pb:KR1c0017_SBCK_016-36a>¶
　　　狼跋二章章四句¶
&KR0206;國七篇二十七章二百三句¶
吕氏家塾讀詩記卷第十六¶
<pb:KR1c0017_SBCK_016-36b>¶
<pb:KR1c0017_SBCK_016-36b>¶

