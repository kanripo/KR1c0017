# -*- mode: mandoku-view; -*-
#+TITLE: 呂氏家塾讀詩記
#+DATE: 2015-09-11 23:42:41.847175
#+PROPERTY: ID KR1c0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB05n0579-028吕氏家塾讀詩記-卷二十八.
<pb:KR1c0017_SBCK_028-1a>¶
吕氏家塾讀詩記卷第二十八¶
周頌¶
　蘇氏曰周頌皆有所施於禮樂蓋因禮而作頌¶
　非如風雅有徒作而不用者也¶
清廟祀文王也周公旣成洛邑朝諸侯率以祀文¶
王焉(李氏曰周公之營洛邑見於召誥洛誥按召/誥曰周公乃朝用書命庶殷侯甸男&KR0022;伯則)¶
(是周公營洛邑之時諸侯皆在也至於成洛邑以/朝諸侯則於書無所見○鄭氏曰成洛邑居攝五)¶
(年時○孔氏曰周公朝諸侯正在居攝六年明堂/位云踐天子之位以治天下六年朝諸侯於明堂)¶
(即此時也切以爲不然按洛誥云在十有二月惟/周公誕保文武受命惟七年則是周公成洛邑在)¶
<pb:KR1c0017_SBCK_028-1b>¶
(於七年非在於五年朝諸侯者特相成王以朝諸/侯而巳周公非自居南靣而受諸侯之朝率以祀)¶
(文王者洛誥所謂王在新邑&KR0021;烝歳文王/騂牛一武王騂牛一此所謂祀文王也)¶
樂記曰清廟之瑟朱弦而䟽越壹倡而三嘆有¶
　遺音者矣朱氏曰書大傳曰周公升歌清廟¶
　苟在廟中甞見文王者愀然如復見文王焉¶
　孔氏曰禮記每云升歌清廟然則&KR0021;宗廟之盛¶
　歌文王之德莫重於清廟故爲周頌之首¶
於(音/烏)穆清廟肅雝顯相(息亮/反)濟濟多士秉文之德¶
對越在天駿(音/峻)奔走在廟不顯不承無射於人斯¶
<pb:KR1c0017_SBCK_028-2a>¶
　毛氏曰於歎辭穆美也朱氏曰穆又有深逺¶
　之意○釋文曰清廟者杜預云蕭然清淨之稱¶
　也(鄭氏曰廟之言貌也死者/不可得立宫室象貌之耳)○毛氏曰肅敬雝¶
　和相助也○蘇氏曰於乎美哉其祀文王於清¶
　廟也有肅肅其敬雝雝其和者實顯相其禮¶
　鄭氏曰濟濟之衆士皆執行文王之德對配越¶
　於也在天文王精神在天駿大也(朱氏曰駿/大而疾也)俱¶
　奔走而來在廟中助&KR0021;○王氏曰秉文王之德¶
　故能對越文王在天之神駿奔走在廟以承清¶
<pb:KR1c0017_SBCK_028-2b>¶
　廟之事也〇朱氏曰洋洋乎如在其上如在其¶
　左右是對越其在天者〇王氏曰於是文王之¶
　德可謂顯矣成王率諸侯多士駿奔走在廟則¶
　可謂承矣顯也承也如此無射於人矣(鄭氏曰/是不光)¶
(明文王之德與言其光明之也是不承文王與/言其承之也此文王之德人無厭之○蘇氏曰)¶
(言文王之澤乆而不忘/○朱氏曰謂見尊奉也)○朱氏曰斯語辭也¶
　士虞禮祝辭曰哀子某哀顯相夙興夜處不¶
　寧然則自主人之外餘皆顯相也成王&KR0021;主¶
　也周公及助&KR0021;之諸侯皆顯相也濟濟多士¶
<pb:KR1c0017_SBCK_028-3a>¶
　廣言助&KR0021;之人凡執事者皆在也秉文之德¶
　　顯相多士凡助&KR0021;者莫不秉文之德也相維¶
　辟公天子穆穆言顯相之肅雝則成王穆然¶
　奉&KR0021;之氣象不言可見矣¶
　　清廟一章八句¶
維天之命太平告文王也(孔氏曰太平告文王之/樂歌也○蘇氏曰文王)¶
(受命未終而没成王周公繼之天下太/平以爲文王之德之致也故以告之)¶
維天之命於穆不巳於乎不顯文王之德之純假¶
以溢(音/逸)我我其收之駿惠我文王曽孫篤之¶
<pb:KR1c0017_SBCK_028-3b>¶
中庸曰維天之命於穆不巳蓋曰天之所以爲¶
天也於乎不顯文王之德之純蓋曰文王之所¶
以爲文也純亦不巳(李氏曰中庸亦是斷章取/義此詩但言天命周家無)¶
(窮)○毛氏曰孟仲子曰大哉天命之無極鄭¶
氏曰命猶道也天之道於乎美哉動而不止行而¶
不已○程氏曰天命即天道也言天之自然者¶
曰天道言天之賦與萬物者曰天命天命不巳¶
文王純於天道亦不巳純則無二無雜不巳則¶
無間斷先後〇王氏曰不顯者乃所以甚言其¶
<pb:KR1c0017_SBCK_028-4a>¶
　顯也○蘇氏曰假大也○鄭氏曰溢盈溢也○¶
　橫渠張氏曰純則舉大本也○朱氏曰溢盈而¶
　&KR0013;於物也收受也言文王之德大而&KR0013;及於我¶
　我旣受之矣〇鄭氏曰駿惠大順也曽猶重也¶
　自孫之子而下事先祖皆稱曽孫欲使後王皆¶
　厚之非維今也○李氏曰後丗當大順文王而¶
　厚之則可以保太平之業也〇蘇氏曰惟爾子¶
　孫丗益厚之(朱氏曰後王又當/篤厚之而不忘也)¶
　　&KR0003;詩者非惟有鑿&KR0003;之害亦有衍&KR0003;之害如¶
<pb:KR1c0017_SBCK_028-4b>¶
　　此詩曽孫篤之毛氏謂能厚行之於文義未¶
　　有害也然詩人之意本勉後人篤厚之而不¶
　　忘所謂行者固亦在其中矣但曰曽孫篤之¶
　　則意味深長衍一行字意味即短至王氏遂¶
　　云篤力行而有所至&KR0003;益詳而無復餘味矣¶
　　凡諸&KR0003;皆當以此例之¶
　　　維天之命一章八句¶
維清奏象舞也(孔氏曰奏象之樂歌也○劉氏曰/象則文王之樂所謂象箾者蓋文)¶
(舞也文王之舞謂之象武王之舞謂之武將舞象/則先歌維清是以序曰奏象舞其辭曰文王也將)¶
<pb:KR1c0017_SBCK_028-5a>¶
(舞武則先歌武是以武之序曰奏大武其辭曰於/皇武王也内則十三學舞勺勺大舞也十五學舞)¶
(象象則象箾也○朱氏曰&KR0021;統曰下而管象豈所/謂南籥者歟○孔氏曰文王時有擊刺之法武王)¶
(作樂象而爲舞名之曰象○橫渠張氏曰武王&KR0004;/有天下象文王武功之舞歌維清以奏之成童以)¶
(學/之)¶
維清緝熈文王之典肈(音/召)禋(音/因)迄(詩乞/反)用有成維¶
周之禎¶
　毛氏曰典法也肈始禋祀也迄至禎祥也○鄭¶
　氏曰清明也○王氏曰緝續熈廣也○朱氏曰¶
　此清明而緝熈者文王之典也○橫渠張氏曰¶
<pb:KR1c0017_SBCK_028-5b>¶
肈禋始大祀文王也〇蘇氏曰迄于周公遂以¶
有成其成雖當周公之丗然其禎祥見於文王¶
　矣¶
　　周公宗祀文王於明堂以配上帝所謂肈禋¶
　　以文王配帝始於此也大宗伯曰以禋祀祀¶
　　昊天上帝¶
　　　維清一章五句¶
烈文成王即政諸侯助&KR0021;也(孔氏曰成王即政諸/侯助&KR0021;之樂歌也謂)¶
(周公居攝七年致政成王成王乃&KR0021;祖考戒諸侯/○蘇氏曰武王崩成王逾年即位而稱王雖稱王)¶
<pb:KR1c0017_SBCK_028-6a>¶
(矣而不能治王事故未甞即政是以周公當國而/治事非攝其位蓋行其事也其後七年退而復辟)¶
(則成王於是即政亦非復其位蓋復其事也故此/詩之序曰成王即政即政非即位也苟成王有即)¶
(位有即政則周公/之未甞攝位明矣)¶
烈文辟(音壁/下同)公錫兹祉福惠我無疆子孫保之無¶
封靡于爾&KR0022;維王其崇之念兹戎功繼序其皇之¶
無競維人四方其訓之不顯維德百辟其刑之於¶
乎前王不忘¶
　毛氏曰烈光也〇孔氏曰有光明文章者君人¶
　之辟公○歐陽氏曰呼助&KR0021;之諸侯曰烈文辟¶
<pb:KR1c0017_SBCK_028-6b>¶
　公文武錫此祉福矣惠我君臣以無疆之休子¶
　孫其永保之〇王氏曰戒之以無封以專利無¶
　靡以傷財則王之所崇也〇朱氏曰崇尊尚也¶
　○毛氏曰戎大也〇蘇氏曰念其先祖之功則¶
　繼其序者益大矣(朱氏曰皇大也〇王氏曰念/祖考之戎功則師衆之不缺)¶
　○鄭氏曰無疆乎維得賢人也得賢人則國家¶
　疆矣〇李氏抑詩解曰苟能得人則四方皆訓¶
　效之矣〇李氏曰莫光顯者修德也百辟其有¶
　不爲法乎○鄭氏烝民箋云百辟百君○王氏¶
<pb:KR1c0017_SBCK_028-7a>¶
　曰無競維人四方其訓之者戒之以用人也不¶
　顯維德百辟其刑之者戒之以務德也於乎前¶
　王不忘者言如上所云則前王所念而不釋也¶
　先王之戒諸侯也欲其競競則中國強矣欲其¶
　顯顯則中國尊矣欲其四方訓之百辟刑之則¶
　欲其各以德善胥訓胥效也内則百僚師師外¶
　則諸侯胥訓胥效則能以天下爲一家中國爲¶
　一人矣而先儒以謂先王不欲諸侯名譽出境¶
　是乃力征經營天下惴惴恐天下軋巳之私意¶
<pb:KR1c0017_SBCK_028-7b>¶
何足以語先王也蓋所謂德者以至誠岀於仁¶
義也未有仁而遺其親未有義而後其君苟能¶
使人至誠出於仁義則其彊也其顯也是乃吾¶
之所保也¶
　　於乎前王不忘如其自唐叔以下實寵嘉之¶
　　　烈文一章十三句¶
天作祀先王先公也(孔氏曰祀先王先公之樂歌/也〇蘇氏曰周之&KR0004;時祀猶)¶
(及先/公)¶
天作髙山大(音/㤗)王荒之彼作矣文王康之彼徂矣¶
<pb:KR1c0017_SBCK_028-8a>¶
&KR0302;有夷之行(如/字)子孫保之¶
鄭氏曰髙山謂&KR0302;山也天生此髙山大王自&KR0206;¶
遷焉〇勃海胡氏曰荒奄也太王遷居奄有之¶
(毛氏曰荒大也○橫渠/張氏曰闢而大之也)○鄭氏曰康安徂往行¶
道也○毛氏曰夷易也〇蘇氏曰大王遷於&KR0302;¶
　山始荒而有之亦旣作之矣文王從而安之文¶
　王旣逝矣&KR0302;周之人丗載其夷易之道子孫保¶
之不替也¶
　　　天作一章七句¶
<pb:KR1c0017_SBCK_028-8b>¶
昊天有成命郊祀天地也(孔氏曰郊祀天地之樂/歌也〇蘇氏曰郊謂冬)¶
(至&KR0021;昊天於圎丘夏/至&KR0021;地祗於方澤)¶
昊天有成命二后受之成王(如/字)不敢康夙夜基命¶
宥(音/又)密於緝熈單厥心肆其靖之¶
毛氏曰二后文武也○鄭氏曰成王不敢康成¶
此王功不敢自安逸○毛氏曰宥寛也○孔氏¶
曰於於乎可歎美也○蘇氏曰單厥心肆其靖¶
之盡其心矣故能定之也○朱氏曰宥宏深也¶
密靜密也天將祚周以天下旣有成命矣文武¶
<pb:KR1c0017_SBCK_028-9a>¶
　受之將成其王業不敢康寧夙夜積德以爲受¶
　命之基者至深逺矣又續而廣之盡其心以定¶
　天命也○蘇氏曰此詩有成王不敢康而執競¶
　有不顯成康丗或以爲此言成王誦康王釗也¶
　然則周頌有康王子孫之詩矣周公制禮禮之¶
　所及樂必從之樂之所及詩必從之故頌之施¶
　於禮樂者備矣後丗無容易之且詩曰成王不¶
　敢康夙夜基命宥密又曰自彼成康奄有四方¶
　成王非基命之君而周之奄有四方非自成康¶
<pb:KR1c0017_SBCK_028-9b>¶
　始也(李氏書曰成王畏相/必不是周之成王)¶
　　　昊天有成命一章七句¶
我將祀文王於明堂也(孔氏曰祀文王於明堂之/樂歌也即孝經所謂宗祀)¶
(文王於明堂以配上帝月令季秋大享帝但月令/秦丗之書周法不必然○陳氏曰古者&KR0021;天於圎)¶
(丘掃地而行事器用陶匏牲用犢其禮極簡聖人/之意以爲未足以報本故於季秋之月有大享之)¶
(禮焉天即帝也郊而曰天所以尊之也故以后稷/配焉后稷逺矣配稷於郊亦以尊稷也明堂而曰)¶
(帝所以親之也故以文王配焉文王親也配文王/於明堂亦以親文王也尊尊而親親周道備矣然)¶
(則郊者古禮而明堂者周制也周公以義起之也/○朱氏曰程子曰万物本乎天人本乎祖故冬至)¶
(&KR0021;天而祖配之以冬至氣之始也万物成形於帝/而人成形於父故季秋享帝而以父配之以季秋)¶
<pb:KR1c0017_SBCK_028-10a>¶
(物成之/時也)¶
我將我享維羊維牛維天其右(音/又)之儀式刑文王¶
之典日靖四方伊嘏(古雅/反)文王旣右饗之我其夙¶
夜畏天之威于時保之¶
　鄭氏曰將猶奉也○毛氏曰享獻也○鄭氏曰¶
　右之右助之○橫渠張氏曰維天其右之不必¶
　饗之〇蘇氏曰奉其牛羊而獻之曰天其尚右¶
　我而饗此乎蓋不敢必也○鄭氏曰儀則式象¶
　也○毛氏曰刑法也○陳氏曰法文王之典以¶
<pb:KR1c0017_SBCK_028-10b>¶
　安四方○鄭氏曰受福曰嘏(孔氏曰特牲少牢/皆祝以神辭嘏主)¶
(人與之/以福)維受福於文王文王旣右而饗之(孔氏/曰佑)¶
(助而歆/饗之)時是也○陳氏曰歌是詩於文王併言¶
　所以配享之意〇李氏曰雖曰享吾之&KR0021;亦豈¶
　可自滿哉故當夙興夜寐亹亹&KR0502;惕畏天之威¶
　○朱氏曰夙夜畏天之威然後天命可以長保矣¶
　明堂祀上帝而文王配焉故此詩雖文王之¶
　樂歌必先言祀天而次言祀文王我將我享¶
　　維羊維牛維天其右之言祀天也儀式文王¶
<pb:KR1c0017_SBCK_028-11a>¶
　　之典日靖四方伊嘏文王旣右饗之言祀文¶
　　王也於天維庶其饗之不敢加一辭焉於文¶
　　王則言儀式其典日靖四方天不待贊法文¶
　　王所以法天也卒章惟言畏天之威而不及¶
　　文王者統於尊也畏天所以畏文王也天與¶
　　文王一也¶
　　　我將一章十句¶
時邁巡守告&KR0021;柴望也(孔氏曰巡守告&KR0021;柴望之/樂歌也武王旣定天下而)¶
(巡行其守土諸侯至于方岳之下乃作告至之&KR0021;/爲柴望之禮柴&KR0021;昊天望&KR0021;山川左傳云昔武王)¶
<pb:KR1c0017_SBCK_028-11b>¶
(克商作頌曰載戢干戈明此篇武王事也國語/稱周文公之頌曰載戢干戈明此詩周公作也)¶
時邁其&KR0022;昊天其子之實右序有周薄言震之莫¶
不震疊壞柔百神及河喬嶽允王維后明昭有周¶
式序在位載戢(側立/反)干戈載櫜(音/羔)弓矢我求懿德¶
肆于時夏(户雅/反)允王保之¶
　毛氏曰邁行也○鄭氏曰時出行其&KR0022;國謂巡¶
　守也右序右助次序也○毛氏曰震動疊懼懷¶
　來柔安喬髙也○李氏葛覃解曰薄者語辭也¶
　○歐陽氏曰武王巡守諸國警動之而諸侯皆¶
<pb:KR1c0017_SBCK_028-12a>¶
　警懼而修職也〇鄭氏曰武王巡守其至方嶽¶
　之下來安羣神望乎山川皆以尊卑&KR0021;之信哉¶
　武王之冝爲君也○李氏曰以諸侯則莫不畏¶
　威以百神則莫不懷柔人神各得其所詩人推¶
　美之曰信乎王能盡爲君之道也〇鄭氏曰式¶
　用也載之言則也○毛氏曰戢聚櫜韜也(孔氏/曰櫜)¶
(者弓衣/一名韜)○鄭氏曰懿美也肆陳也○朱氏曰則¶
　又曰明昭乎有周也其巡守則以慶讓黜陟之¶
　典式序諸侯之在位者歛其甲兵而收藏之與¶
<pb:KR1c0017_SBCK_028-12b>¶
　爲休息又益求懿德之行而脩之使廣&KR0013;乎中¶
　國則信乎能保天下矣〇李氏曰文猶膏梁武¶
　猶藥石藥石可以治病而不可以養生武王取天¶
　下矣必求文德以施中國所謂懿德者非必美¶
　德之士也但求文德而施之則可以保天下也¶
(鄭氏曰陳其功於是夏而歌之樂歌之大者稱/夏○孔氏曰春官鐘師以鐘鼓奏九夏注引呂)¶
(叔玉云肆夏繁遏渠皆周頌也肆/夏時邁也繁遏執競也渠思文也)¶
　　人之宗子主一家者也天之子主天下者也¶
　時邁其&KR0022;人神莫不受職則昊天其子之可¶
<pb:KR1c0017_SBCK_028-13a>¶
　　知矣¶
　　　時邁一章十五句¶
執競祀武王也(孔氏曰祀武/王之樂歌也)¶
執競武王無競維烈不顯成康上帝是皇自彼成¶
康奄有四方斤斤(紀覲/反)其明鍾鼔喤喤(華彭/反)磬筦¶
(音/管)將將(七羊/反)降福穰穰(如羊/反)降福簡簡威儀反反¶
(如/字)旣醉旣飽福禄來反¶
　鄭氏曰競強也○毛氏曰烈業也○李氏曰易¶
　曰天行徤君子以自強不息人君亦自強然後¶
<pb:KR1c0017_SBCK_028-13b>¶
　可以成功○毛氏曰不顯成康不顯乎其成大¶
　功而安之也皇美也奄同也(孔氏曰釋言又云/奄蓋也鄭於閟宫)¶
(玄鳥箋皆以奄爲覆覆四/方同爲巳有與傳不異也)斤斤明察也○朱氏¶
　曰武王持其自強不息之心故其功烈之盛天¶
　下莫得而競此其所以成大功而安之○李氏¶
　曰惟能如此故上帝美之所以集大命而有天¶
　下也○蘇氏曰周之興也逺矣至於武王成而¶
　安之然後能奄有四方使其明無所不至○毛¶
　氏曰喤喤和也將將集也穰穰衆也簡簡大也¶
<pb:KR1c0017_SBCK_028-14a>¶
　○毛氏賔之&KR0004;筵傳曰反反言重愼也○毛氏¶
　曰反復也〇李氏曰旣醉旣飽蓋&KR0021;終而飲福¶
　爾言&KR0021;祀之時鍾皷管磬之樂皆和故神降之¶
　福&KR0021;終飲福威儀備具此福禄所以反復至未¶
　艾也¶
　　　執競一章十四句¶
思文后稷配天也(孔氏曰后稷配天之樂歌也○/國語云周文公之爲頌曰思文)¶
(后稷克配彼天是此篇周公所作○李氏曰惟思/文時邁乃周公作餘詩乃他人所作也國語所以)¶
(唯此二詩知其周公所/作其餘不可得而知也)¶
<pb:KR1c0017_SBCK_028-14b>¶
思文后稷克配彼天立我烝(之丞/反)民莫匪爾極貽¶
(音/夷)我來牟(如/字)帝命率育無此疆爾界陳常于時夏¶
朱氏曰思語辭也○鄭氏曰先祖有文德之后¶
　稷○朱氏曰克配彼天言其播種之功可以配¶
　天也○毛氏曰極中也○孔氏曰昔堯遭洪水¶
　后稷播殖百榖存立我天下衆民之命使衆民¶
　無不於爾后稷得其中正言民頼后稷復其常¶
　性○鄭氏曰貽遺也○毛氏曰牟麥也(李氏曰/孟子曰)¶
(麰麥播種而耰之趙&KR0302;曰麰麥大麥/也廣雅又以爲來小麥也牟大麥也)○鄭氏曰¶
<pb:KR1c0017_SBCK_028-15a>¶
　育養也○蘇氏曰率育徧養也〇朱氏曰后稷¶
　貽我民以來牟之種○李氏曰此乃天命后稷¶
　率育斯民無有内外彼己之殊○陳氏曰遂使¶
　常道得陳於中國所謂冨而後教之也¶
　　　思文一章八句¶
清廟之什十篇十章九十五句¶
吕氏家塾讀詩記卷第二十八¶
<pb:KR1c0017_SBCK_028-15b>¶
