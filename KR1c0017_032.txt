# -*- mode: mandoku-view -*-
#+TITLE: 呂氏家塾讀詩記
#+DATE: 2015-09-23 09:36:38
#+PROPERTY: JUAN 32
<pb:KR1c0017_SBCK_032-1a>¶
吕氏家塾讀詩記卷第三十二¶
商頌¶
那祀成湯也微子至于戴公其間禮樂廢壞有正¶
考甫者得商頌十二篇於周之大師以那爲首(孔/氏)¶
(曰祀成湯之樂歌也成王殺武庚封微子啓於宋/代武庚爲商後自微子至戴公凡十君戴公當宣)¶
(王時丗本云宋緍公生弗甫何弗甫何生宋父宋/父生正考父正考父是孔子七丗之祖魯語云正)¶
(考父校商之名頌十二篇於周大師以那爲首韋/昭云名頌頌之美者〇鄭氏曰自正考父至孔子)¶
(時又無七篇周用六代/之樂故周大師有商頌)¶
猗(於冝/反)與(音/余)那與置我鞉(音/桃)鼔奏鼔簡簡衎我烈¶
<pb:KR1c0017_SBCK_032-1b>¶
祖湯孫奏假(古雅/反)綏我思成鞉鼔淵淵嘒嘒管聲¶
旣和且平依我磬聲於赫湯孫穆穆厥聲庸鼔有¶
斁(音/亦)萬舞有奕我有嘉客亦不夷懌自古在昔先¶
民有作温恭朝夕執事有恪顧予烝甞湯孫之將¶
　毛氏曰猗歎辭那多也○王氏曰美商之樂歎¶
　而多之也○朱氏曰置讀如置器之置〇鄭氏¶
　曰鞉與鼔也(孔氏曰鞉如鼔而小持/其柄揺之傍耳還自擊)○歐陽氏¶
　曰書曰下管鞉鼔蓋自虞夏以來舊物常用者¶
　〇毛氏曰鞉鼔樂之所成也(孔氏曰王制曰天/子賜伯子男樂則)¶
<pb:KR1c0017_SBCK_032-2a>¶
(以鞉將之注云鞉所以節樂是樂成由鞉也學/記曰鼔無當於五聲五聲不得不和是樂之所)¶
(成在/於鼔)○鄭氏曰簡簡和大也〇毛氏曰衎樂也¶
　鄭氏曰烈祖湯也○歐陽氏曰湯孫斥主祀之¶
　時王爾自太甲以下至紂皆可爲湯孫不知所¶
　斥者何王爾○朱氏曰奏假奏樂以感格于祖¶
　考也〇鄭氏曰綏安也安我心所思而成之謂¶
　神明來格也禮記曰齊之日思其居處思其𥬇¶
　語思其志意思其所樂思其所嗜齊三日乃見¶
　其所爲齊者𥙊之日入室僾然必有見乎其位¶
<pb:KR1c0017_SBCK_032-2b>¶
　周旋出户肅然必有聞乎其容聲出户而聽愾¶
　然必有聞乎其嘆息之聲此之謂思成(蘇氏曰/以是安)¶
(我所思之人見其所爲齊者非有也而生於其/思故謂之思成○朱氏曰思成未詳或曰思辭)¶
(也安我以成也或曰安我所思無不成也按此/句與下篇綏我眉壽之語相似莫知何者爲是)¶
　○王氏曰淵淵深也深以言其聞之逺嘒嘒細¶
　也○鄭氏曰磬玉磬也堂下諸縣與諸管聲皆¶
　和平不相奪倫又與玉磬之聲相依亦謂和¶
　平也(孔氏曰禮設樂懸之位皆鍾鼔在庭故知/堂下樂也知是玉磬者以鍾鼔磬管同爲)¶
(樂器磬非樂之主而云依我磬聲明此異於常/磬非石磬也益稷曰戞擊鳴球謂玉磬也〇王)¶
<pb:KR1c0017_SBCK_032-3a>¶
(氏曰依我磬聲者言/與堂上之樂諧也)○橫渠張氏曰玉磬聲之¶
　最和平者養心○鄭氏曰穆穆美也於盛矣湯¶
　孫此樂之美其聲(孔氏曰穆穆然而/美者其樂之音聲)○歐陽氏¶
　曰其述樂而間稱湯孫至于再三者蓋詩無定¶
　體作者之意或然也○毛氏曰大鍾曰庸斁斁¶
　然盛也(朱氏曰/庸鏞通)○鄭氏曰萬舞干舞○王氏曰¶
　有奕萬舞之綴兆衆大也○鄭氏曰嘉客謂二¶
　王後來助𥙊者亦不恱懌乎言恱懌也○毛氏¶
　曰恪敬也○孔氏曰王制𥙊統言四時𥙊名皆¶
<pb:KR1c0017_SBCK_032-3b>¶
　曰秋甞冬烝〇蘇氏曰商人尚聲臭味未成滌¶
　蕩其聲樂三闋然後出迎牲故其祀成湯也奏¶
　樂以樂其烈祖成湯於是鞉鼔管籥作於堂下¶
　其聲依堂上之玉磬無相奪倫者至於九獻之¶
　後鍾鼔交作萬舞陳於庭而祀事畢矣於時王¶
　者之後皆來助𥙊無不和恱者○毛氏曰恪敬¶
　也○朱氏曰自古在昔先民有作温恭朝夕執¶
　事有恪言恭敬之道古人所行不可忘也閔馬¶
　父曰先聖王之傳恭猶不敢專稱曰自古古曰¶
<pb:KR1c0017_SBCK_032-4a>¶
　在昔昔曰先民〇蘇氏曰將奉也湯其尚顧予¶
　烝甞哉此湯孫之所奉者庶幾其顧之也¶
　　　那一章二十二句¶
烈祖祀中宗也(鄭氏曰中宗商王太戊湯之玄孫/也有桑榖之異懼而修德商道復)¶
(興故表顯之號爲中宗○孔氏曰祀中宗之樂歌/也禮王者祖有功而宗有德不毀其廟匡衡以爲)¶
(殷中宗周成宣王皆以時毀古文尚書&KR0003;經稱中/宗明其廟宗而不毀貢禹&KR0003;王者宗有德廟不毀)¶
(宗而復毀非/尊德之義)¶
嗟嗟烈祖有秩斯祜申錫無疆及爾斯所旣載清¶
酤(音/户)賚我思成亦有和羮旣戒旣平&KR0934;假無言時¶
<pb:KR1c0017_SBCK_032-4b>¶
靡有爭綏我眉壽黃耇無疆約軧(&KR0004;支/反)錯(如字又/采故反)¶
衡八鸞鶬鶬(七羊/反)以假以享我受命&KR0270;將自天降¶
康豐年穰穰來假(音/格)來饗降福無疆顧予烝甞湯¶
孫之將¶
　歐陽氏曰序言烈祖祀中宗則嗟嗟烈祖者中¶
　宗也如丙以甲爲祖戊亦可以丙爲祖矣湯之¶
　後丗以湯爲祖中宗之後丗以中宗爲祖此常¶
事也〇毛氏曰申重也○蘇氏曰嗟乎我烈祖¶
成湯有秩秩無窮之福可以申錫於無疆以及¶
<pb:KR1c0017_SBCK_032-5a>¶
　爾之所(鄭氏曰其福乃/及女之此所)○歐陽氏曰爾時主祀¶
　之主也○毛氏曰酤酒賚賜也○孔氏曰旣載¶
　清酒於樽以酌獻故神明賜之我所思而得成¶
(蘇氏曰以𢌿我所思成之人猶言烝𢌿祖妣/古語質也○歐陽氏曰神賚我使成祀事也)○¶
　鄭氏曰和羹者五味調腥熟得節○朱氏曰戒¶
　夙戒也平平和也○歐陽氏曰上言旣載清酤¶
　下言亦有和羹乃是直陳𥙊時酒與羹爾〇毛¶
　氏曰&KR0934;緫假大也緫大無言無爭也○歐陽氏¶
　曰執事之臣緫無喧譁又不交侵其職位以見¶
<pb:KR1c0017_SBCK_032-5b>¶
　在廟之人皆肅恭而舉動得禮所以神明錫以¶
　眉壽黃耇之福也○鄭氏曰約軧轂飾也(孔氏/曰軧)¶
(者長轂之名以皮/纒約而朱&KR0238;之也)鸞在鑣四馬則八鸞諸侯來¶
　助𥙊者乗篆轂錯衡之車駕四馬其鸞鶬鶬然¶
　聲和(孔氏曰考工記云容轂必直陳篆必正/注云篆轂約也彼言篆轂即此約軝)○¶
　歐陽氏曰約軧錯衡八鸞鶬鶬者此始謂助𥙊¶
　之諸侯也以假以享者謂諸侯旣至而助享也¶
　○蘇氏曰溥將&KR0270;且大〇歐陽氏曰我時王受¶
　天命溥將天降豐穰使我備物而𥙊○朱氏曰¶
<pb:KR1c0017_SBCK_032-6a>¶
　言我受命廣大而天降以豐年&KR0112;稷之多(孔氏/曰從)¶
(天下平安之福故/獲得豐年穰穰然)○歐陽氏曰上云以享者謂¶
　諸侯者來助致享於神也下云來饗者謂神來¶
　至而歆饗也〇蘇氏曰人旣助之天又應之然¶
　後庶幾祖宗來格而享其𥙊報之以福曰其尚¶
　頋予烝甞哉此湯孫之所奉也〇王氏曰祀中¶
　宗而曰湯孫者有天下以湯故也¶
　　及爾斯所言流慶無窮仐方於爾之所其後¶
　　蓋未艾也所謂申錫無疆也亦有和羮旣戒¶
<pb:KR1c0017_SBCK_032-6b>¶
　　旣平儀禮載𥙊祀燕享毎始言羹定蓋以羹¶
　　熟爲節然後行禮定即戒平之謂也此所謂¶
　　旣載清酤亦有和羹皆言𥙊之始也豐年穰¶
　　穰言時和歳豐𥙊禮得成所謂可以備物者¶
　　得其一&KR0003;也¶
　　　烈祖一章二十二句¶
玄鳥祀髙宗也(鄭氏曰髙宗殷王武丁中宗玄孫/之孫也有雊雉之異又懼而脩德)¶
(殷道復興故亦表顯之號爲髙宗/云〇孔氏曰祀髙宗之樂歌也)¶
　王氏曰𤣥鳥祀髙宗之詩而上頌其祖下稱其¶
<pb:KR1c0017_SBCK_032-7a>¶
　孫子而巳蓋上有以紹其祖下有以貽其孫子¶
　是乃髙宗之功美也¶
天命玄鳥降而生商宅殷土芒芒古帝命武湯正¶
域彼四方方命厥后奄有九有商之先后受命不¶
殆在武丁孫子武丁孫子武王靡不勝龍旂十乗¶
大糦(尺志/反)是承&KR0022;畿千里維民所止肈域彼四海四¶
海來假來假祁祁景貟維河殷受命咸冝百禄是何¶
　毛氏曰玄鳥鳦也春分玄鳥降湯之先祖有娀¶
　氏女簡狄配髙辛氏帝帝率與之祈于郊禖而¶
<pb:KR1c0017_SBCK_032-7b>¶
　生契故本其爲天所命以玄鳥至而生焉(孔氏/曰釋)¶
(鳥云燕燕鳦也色玄故又名玄鳥月令仲春玄/鳥至日以太牢祀于髙禖玄鳥春分而至氣候)¶
(之常記其祈福之/時故言天命玄鳥)芒芒大貌○鄭氏曰契爲堯¶
　司徒有功封商○李氏曰生契而謂之商者契¶
　封於商也○鄭氏曰自契至于湯八遷始居亳¶
　之殷地而受命國日以廣大芒芒然○王氏曰¶
　古帝命武湯言古者上帝命武湯也〇鄭氏曰¶
　武湯有威武之德者成湯○李氏曰正域彼四¶
　方正其四方之疆域〇鄭氏曰方命其君謂徧¶
<pb:KR1c0017_SBCK_032-8a>¶
　告諸侯也(鮮于氏曰隨其所在/之方而命羣后也)○毛氏曰九有¶
　九州也○鄭氏曰覆有九州爲之王也○孔氏¶
　曰乃有諸侯建龍旂者十乗來助𥙊於𥙊之時¶
　有大&KR0112;稷之食此諸侯於是奉承而進之(釋文/曰大)¶
(糦韓詩云/大𥙊也)○朱氏曰商丗諸侯多矣而止十乗¶
　者疑諸侯當朝者歳以服數爲節又使分助四¶
　方之𥙊故與○蘇氏曰湯始受命以正域四方¶
　之諸侯四方之君罔不受命遂奄九州而有之¶
　其後丗丗受天命無有危殆以至武丁之子孫¶
<pb:KR1c0017_SBCK_032-8b>¶
　○曽氏曰所謂武王者皆成湯耳再言武丁孫¶
　子當念其祖也武王靡不勝言湯無敵於天下¶
　也鄭氏謂髙宗之孫子有武功有王德於天下¶
　者此非所以稱繼體守文之君况肈域彼四海¶
　殷受命咸冝豈所以稱武丁孫子哉〇毛氏曰¶
　畿疆也○鄭氏曰止猶居也○曽氏曰&KR0022;畿千¶
　里維民所止人於其所歸赴則止焉商之盛時¶
　&KR0022;畿千里民所歸赴也○鄭氏曰假至也祈祈¶
　衆多也皆來朝覲貢獻其至也祈祈然〇毛氏曰¶
<pb:KR1c0017_SBCK_032-9a>¶
景大貟均何任也○釋文曰維河王肅以爲河¶
　水〇蘇氏曰其至者祈祈而多其大而均如衆¶
　水之赴河(王氏曰景與旣景乃岡同意貟與聊/樂我貟同義河蓋武丁孫子所都也)¶
(○朱氏曰景貟/維河之義未詳)○朱氏曰咸冝無不冝也〇鄭¶
　氏曰百禄是何謂檐&KR0018;天之多福(朱氏曰/何荷通)¶
　武丁孫子指作頌之商王也武王靡不勝而¶
　　下皆稱先代之盛以勉時王也¶
　　　玄鳥一章二十二句¶
長發大禘也(孔氏曰大禘之樂歌也王肅以大禘/爲殷𥙊謂禘𥙊宗廟○王氏曰長發)¶
<pb:KR1c0017_SBCK_032-9b>¶
(序以爲大禘之詩也雝序以爲禘太祖周無四時/之禘故也今曰大禘則商有四時之禘故也四時)¶
(之禘爲小則禘其祖之所自出爲大矣○孔氏曰/王制及𥙊統言春礿夏禘秋甞冬烝則夏𥙊宗廟)¶
(亦名禘也○橫渠張氏曰長發/大禘禘其祖之所自出則帝嚳)¶
濬哲維商長發其祥洪水芒芒禹敷下土方外大¶
國是疆幅隕(音/圎)旣長有娀方將帝立子生商¶
　毛氏曰濬深也〇鄭氏曰長猶乆也深知乎維¶
　商家之德也(孔氏曰緫嘆商家深/智不指斥一人也)乆發見其禎¶
　祥矣〇毛氏曰洪大也諸夏爲外幅廣也隕均¶
　也(孔氏曰幅如布帛之幅故爲廣也王肅云外/諸夏大國也○鄭氏曰隕當作圎圎謂周也)¶
<pb:KR1c0017_SBCK_032-10a>¶
有娀契母也將大也契生商也○孔氏曰帝堯¶
　之末有大水芒芒然禹敷廣下土以正四方京¶
師之外大國於是畫其疆境令使中國廣大均¶
　平旣巳長逺矣於是時契巳佐禹是其祥乆見¶
　也又&KR0003;商興之由有娀方將帝立子生商謂上¶
　天祐契使賢而生有商國也〇王氏曰有娀氏¶
　國方大之時帝立子生商也(朱氏曰有娀氏始/大故帝立其女之)¶
(子而造/商室也)¶
玄王&KR0074;撥(本末/反)受小國是逹受大國是逹率履不¶
<pb:KR1c0017_SBCK_032-10b>¶
越遂視旣發相(息亮/反)土烈烈海外有截(才結/反)¶
　毛氏曰玄王契也○歐陽氏曰書稱格王寧王¶
蓋古人往往以美稱加王爾玄者深微之謂也¶
　老氏言玄之又玄是矣不必爲黒也(孔氏曰國/語云昔我)¶
(先王后稷又曰我先王不窋韋昭注云商頌亦/以契爲玄王是其爲王之祖故呼爲王非號爲)¶
(王也○朱氏曰或曰以/玄鳥降而生故曰玄王)○蘇氏曰&KR0074;武也〇毛¶
　氏曰撥治也〇蘇氏曰契之爲人武而能治○¶
　王氏曰受小國是逹受大國是逹者隨所受大¶
小能逹其道也逹與在&KR0022;必逹同意(朱氏曰逹通/逹也受小國)¶
<pb:KR1c0017_SBCK_032-11a>¶
(大國無所不逹言/其無所不冝也)○王氏曰率履不越者循行¶
　無所踰也〇蘇氏曰履蹈也○朱氏曰言契能¶
　率不越遂視其民則旣發以應之矣〇毛氏曰¶
　相土契孫也(孔氏曰殷本紀云契/子昭明昭明子相土)○鄭氏曰截¶
整齊也相土居夏后之世承契之業入爲王官¶
　之伯出長諸侯其威武之盛烈烈然四海之外¶
　率服截爾整齊(朱氏曰其後湯以七十里/起豈相土之後甞中衰歟)¶
帝命不違至于湯齊湯降不遲聖敬日躋(子&KR0006;/反)昭¶
假(古雅/反)遲遲上帝是祗(諸時/反)帝命式于九圍¶
<pb:KR1c0017_SBCK_032-11b>¶
　蘇氏曰商之先祖旣有明德天命未甞去之至¶
　於湯而王業成與天命㑹焉〇朱氏曰降猶生¶
　也○毛氏曰不遲言疾也躋升也○王氏曰昭¶
　假昭假上帝也○鮮于氏曰假言感假〇鄭氏¶
　曰祗敬也○李氏曰式法也○毛氏曰九圍九¶
　州也(孔氏曰謂九州九圍者蓋以九分天/下各爲九處規圍然故謂之九圍也)○朱¶
　氏曰湯生也應期而降適當其時其聖敬又日¶
　躋升以至昭假于天遲遲乆也言其純亦不巳¶
　也○王氏曰以能祗上帝故帝命式于九圍也¶
<pb:KR1c0017_SBCK_032-12a>¶
　式與成王之孚下土之式同意(李氏曰帝命之/爲法於天下也)¶
受小球(音/求)大球爲下國綴(張衛/反)旒何天之休不競¶
不絿不剛不柔敷政優優百禄是遒(子由/反)¶
　毛氏曰球玉也〇王氏曰小球大球小國大國¶
　所贄之瑞也○鄭氏曰綴猶結也旒旌之垂者¶
　也(孔氏曰大行人及考工記&KR0003;旌旗之事/皆云九旒七旒是旌旗垂者名爲旒也)○孔¶
　氏曰諸侯心繫天子如旌旗之旒綴著於縿○¶
　李氏曰諸侯皆服屬於我此所以&KR0018;荷其天之¶
　福也○鄭氏曰不競不爭也○毛氏曰絿急也¶
<pb:KR1c0017_SBCK_032-12b>¶
　優優和也遒聚也○孔氏曰又述湯不爭競不¶
　急躁不太剛猛不太柔弱敷陳政教則優優而¶
　和故百禄聚而歸之¶
受小共(音/恭)大共爲下國駿(音/峻)厖(莫&KR0022;/反)何天之龍敷¶
奏其勇不震不動不戁(奴版/反)不竦(小勇/反)百禄是緫¶
(子孔/反)¶
　王氏曰小共大共小國大國所共之貢也〇毛¶
　氏曰駿大厖厚也(鄭氏曰駿之言俊也○孔氏/曰鄭以爲湯爲下國作英俊)¶
(厚德之君○朱氏曰駿厖之義未/詳○董氏曰齊詩作駿駹謂馬也)○毛氏蓼蕭¶
<pb:KR1c0017_SBCK_032-13a>¶
　傳云龍寵也〇孔氏曰荷天之榮寵○毛氏曰¶
　戁恐竦懼也○李氏曰又陳進其勇不可震不¶
　可動不戁恐不竦懼毅然以天下自任無有恐¶
　懼之心百福所以緫而歸之也¶
武王載斾(蒲貝/反)有䖍秉龯(音/越)如火烈烈則莫我敢¶
曷苞有三蘖(五葛/反)莫遂莫逹九有有截韋顧旣伐¶
昆吾夏桀¶
　毛氏曰武王湯也斾旗也○王氏曰曷者誰何¶
　之謂也○鄭氏曰建斾持龯興師誅有罪其威¶
<pb:KR1c0017_SBCK_032-13b>¶
　勢如猛火誰敢禦我〇毛氏曰苞本也〇朱氏¶
　曰蘖旁生萌蘖也言一本生三蘖也本則夏桀蘖¶
　則韋也頋也昆吾也皆桀之黨也湯旣受命征¶
　不義桀與三蘖皆不能遂其惡而天下截然歸¶
　商矣韋顧旣伐而昆吾夏桀次之此紀當時用¶
　師之序也○鄭氏曰韋豕韋彭姓也顧昆吾巳¶
　姓也三國黨於桀惡湯先伐韋顧克之昆吾夏¶
　桀則同時誅也(孔氏曰鄭語云祝融其後八姓/巳姓昆吾顧温彭姓豕韋則商)¶
(滅之矣昭十八年左傳云二月乙夘周毛得殺/毛伯過長弘曰是昆吾稔之日也檀弓注曰桀)¶
<pb:KR1c0017_SBCK_032-14a>¶
(以乙/夘亡)¶
　　䖍敬也有䖍秉龯敬天討也¶
昔在中葉有震且業允也天子降予卿士實維阿¶
衡實左(音/佐)右(音/又)商王¶
　毛氏曰葉丗也業危也○孔氏曰震懼也○鄭¶
　氏曰阿𠋣衡平也伊尹湯所依𠋣而取平故以¶
　爲官名○孔氏曰昔在中間之丗湯未興之前¶
　國弱而危懼也○朱氏曰承上文而言昔在則¶
　前此矣豈謂湯之前丗中衰時與允也天子則¶
<pb:KR1c0017_SBCK_032-14b>¶
　湯也降猶維嶽降神之降言天賜之也卿士則¶
　伊尹也言至於湯得伊尹而有天下也〇劉氏¶
　曰禘于太祖則功臣與𥙊故言伊尹也¶
　　　長發七章一章八句四章章七句一章九¶
　　　句一章六句¶
殷武祀髙宗也(孔氏曰祀髙/宗之樂歌也)¶
撻(他逹/反)彼殷武&KR0108;伐荆楚罙(靣規/反)入其阻(莊吕/反)裒¶
(蒲侯/反)荆之旅有截其所湯孫之緒¶
　毛氏曰撻疾意也荆楚荆州之楚國也(孔氏曰/周有天)¶
<pb:KR1c0017_SBCK_032-15a>¶
(下始封熊繹爲楚子於武/丁之丗不知楚君何人也)○蘇氏曰自盤庚没¶
　而殷道衰楚人叛之髙宗撻然用武以伐其國¶
　○鄭氏曰所猶處也髙宗所伐之處國邑皆服¶
　其罪截然齊壹〇朱氏曰湯孫之緒業皆髙宗¶
　之功¶
　　罙入其阻裒荆之旅謂入巢穴其衆無所遁¶
　　逃窮而保聚如勾踐棲於㑹稽之𩔖也¶
維女荆楚居國南郷昔有成湯自彼氐(都啼/反)羌莫¶
敢不來享莫敢不來王曰商是常¶
<pb:KR1c0017_SBCK_032-15b>¶
孔氏曰首章言伐楚之功二章言責楚之義〇¶
鄭氏曰氐羌夷狄國在西方者享獻也丗見曰¶
　王(孔氏曰氐羌逺夷/一丗一見於王)○王氏曰荆楚居國南郷¶
比之氐羌則近國爾成湯之時自彼氐羌莫敢¶
　不來享莫敢不來王謂四夷事中國乃常道也¶
　○蘇氏曰旣克之則告之曰爾雖逺居吾國之¶
　南耳昔成湯之丗雖氐羌莫敢不來朝曰此商¶
　之常禮也况於女荆楚則曷敢不至哉¶
天命多辟(音/壁)設都于禹之績歳事來辟勿予禍適¶
<pb:KR1c0017_SBCK_032-16a>¶
(直革/反)稼穡匪解(音/懈)¶
　毛氏曰辟君適過也○鄭氏曰多衆也衆君諸¶
　侯也來辟猶來王也○蘇氏曰荆楚旣服天命¶
　諸夏之君凡建國于禹迹者咸以歳事來見於¶
　王以祈王之不譴曰予稼穡匪懈庶可以免咎¶
　矣○李氏曰言夷狄率服則天下無事所先者¶
　農事耳¶
天命降監下民有嚴不&KR0427;不濫不敢怠遑命于下¶
國封建厥福¶
<pb:KR1c0017_SBCK_032-16b>¶
　毛氏曰不&KR0427;不濫賞不&KR0427;刑不濫也○鄭氏曰¶
　遑暇也○朱氏曰天視自我民視天聽自我民¶
　聽天命之降監皆在下民則下民有嚴矣惟不¶
　&KR0427;不濫不敢怠遑則天命之於下國而封建厥¶
　福(蘇氏曰封建/其所當福)此髙宗所以受命中興也¶
商邑翼翼四方之極赫赫厥聲濯濯厥靈壽考且¶
寧以保我後生¶
　毛氏曰商邑京師也○鄭氏曰極中也商邑之¶
禮俗翼翼然可則倣乃四方之中正也(孔氏曰/翼翼然)¶
<pb:KR1c0017_SBCK_032-17a>¶
(禮讓/恭敬)○孔氏曰赫赫顯盛也聲美聲也濯濯光¶
　明也靈神靈也○朱氏曰赫赫厥聲濯濯厥靈¶
　言髙宗中興之盛如此壽考且寧云者蓋髙宗¶
　之享國五十有九年我後生謂後嗣子孫也¶
陟彼景山松栢丸丸是斷(音/短)是遷方斵(陟角/反)是䖍¶
松桷(音/角)有梴(刃連/反)旅楹有閑寢成孔安¶
　孔氏曰景山大山也(朱氏曰春秋傳云商湯有/景亳之命而此言陟彼景)¶
(山蓋商所都之山名衛詩/亦言景山乃商舊都也)○毛氏曰丸丸易直¶
　也遷徙也梴長貌〇鄭氏曰旅楹衆楹也○朱¶
<pb:KR1c0017_SBCK_032-17b>¶
　氏曰寢廟中之寢也○鄭氏曰升景山掄材木¶
　取松栢易直者斷而遷之(孔氏曰謂徙/之來歸也)○孔氏¶
　曰又方正而斵之〇朱氏曰䖍亦斷截〇孔氏¶
　曰以松爲屋之榱桷有梴然而長桷者椽也椽¶
　以長爲善陳烈其楹有閑然而大〇朱氏曰安¶
　所以安髙宗之神也此蓋廟成始祔而𥙊之之¶
　詩也¶
　　　殷武六章三章章六句二章章七句一章¶
　　　五句¶
<pb:KR1c0017_SBCK_032-18a>¶
那五篇十六章百五十四句¶
吕氏家塾讀詩記卷第三十二¶
<pb:KR1c0017_SBCK_032-18b>¶
<pb:KR1c0017_SBCK_032-18b>¶
　六經遭秦火多㫁缺惟三百萹幸¶
　而獲全漢興言詩者三家毛氏㝡¶
　著後世求詩人之意扵千百載之¶
　下異論紛紜莫知折𠂻¶
　東莱吕伯共病之因&KR0145;諸儒之説¶
<pb:KR1c0017_SBCK_032-19a>¶
　擇其善者萃為一書間或断以¶
　己意扵是學者始知𫠦歸一今¶
　東州士子家寳其書而編怢既多¶
　傳冩易誤建寕𫠦刻益又脱遺¶
　其友丘漕宗卿惜其傳之未廣¶
<pb:KR1c0017_SBCK_032-19b>¶
　始鋟木扵江西漕䑓噫伯共自¶
　少年嚅嚌道眞涵泳聖涯至以此¶
　得疾且死六經皆有論著未就¶
　獨此書粗備誠不可使其無傳¶
　雖　伯共之學不止扵是然使¶
<pb:KR1c0017_SBCK_032-20a>¶
　學者因是書以求先王𫠦以厚¶
　人倫美教化君子之𫠦以事君¶
　事父則扵聖學之門之豈小補¶
　哉淳熈壬寅重陽後一日錫¶
　山&KR0057;衺書¶

