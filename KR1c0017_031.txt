# -*- mode: mandoku-view; -*-
#+TITLE: 呂氏家塾讀詩記
#+DATE: 2015-09-11 23:42:41.980004
#+PROPERTY: ID KR1c0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB05n0579-031吕氏家塾讀詩記-卷三十一.
<pb:KR1c0017_SBCK_031-1a>¶
吕氏家塾讀詩記卷第三十一¶
魯頌¶
　孔氏曰此雖名爲頌而體實國風非告神之歌¶
(朱氏曰其辭特以贊美當時之事其體猶烈國/之風非&KR0002;商周天子之頌用於&KR0021;祀以歌詠先)¶
(祖之功/烈也)¶
駉(古營/反)頌僖公也僖公能遵伯禽之法儉以足用¶
寛以愛民務農重榖牧于坰野魯人尊之於是季¶
孫行父請命于周而史克作是頌(鄭氏曰季孫行/父季文子也史)¶
(克魯史也○孔氏曰伯禽魯之始封賢君其法可/傳於後僖公名申莊公子閔公卒季友立之當惠)¶
<pb:KR1c0017_SBCK_031-1b>¶
(王襄王時舒瑗云魯不合作頌故毎篇言頌名生/於不足也○曽氏曰季孫請命史克作頌恐是兩)¶
(事如晉武公之大夫請命于天子之/使而作無衣請命作詩不相干也)¶
駉駉牡馬在坰之野薄言駉者有驈(户橘/反)有皇有¶
驪(力知/反)有黃以車彭彭思無疆(居良/反)思馬斯臧¶
毛氏曰駉駉良馬腹幹肥張也(孔氏曰腹謂馬/肚幹謂馬脅)¶
　坰逺野也邑外曰郊郊外曰野野外曰林林外¶
　曰坰○曽氏曰坰野乃魯人牧馬之常地耳(鄭/氏)¶
(曰必牧於坰野者辟民居與良田也○李氏曰/坰之野其水草甚美旣不害於農又使馬得其)¶
(所/養)○毛氏芣苢傳曰薄辭也〇毛氏曰牧之坰¶
<pb:KR1c0017_SBCK_031-2a>¶
　野則駉駉然驪馬白跨曰驈(孔氏曰孫炎曰驪/黒色郭璞曰跨髀)¶
(間也然則跨者/所跨據之處)黃白曰皇(孔氏曰黃白/色雜名黃)純黒曰¶
　驪(孔氏曰月令孟冬駕鐵驪象時之色檀弓/云夏后氏尚黒戎事乗驪故知純黒曰驪)黃¶
　騂曰黃(孔氏曰騂者赤色/謂黃而雜赤者也)諸侯六閑馬四種有¶
　良馬戎馬田馬駑馬(孔氏曰閑謂馬之所在有/限衛之處校人之注以爲)¶
(二百十六匹爲一廐每廐爲一閑諸侯有四種/其三種别爲一閑駑一種而分爲三閑也朝祀)¶
(所乗爲良馬征伐所乗爲戎馬/田路駕田馬駑馬給官中之役)彭彭有力有容¶
　也○鄭氏曰坰之牧地水草旣美牧人又良飲¶
　食得其時則自肥徤耳○王氏曰彭彭張也〇¶
<pb:KR1c0017_SBCK_031-2b>¶
鄭氏曰臧善也○孔氏曰薄言駉者有何馬也¶
乃有驈有皇有驪有黃此等用之以駕車則彭¶
彭然〇朱氏曰思無疆言其思之深廣無窮也¶
(鄭氏曰僖公之思遵伯禽之法反覆思之/無有竟已乃至思馬斯善多其所及廣&KR0054;)¶
駉駉牡馬在坰之野薄言駉者有騅(音/騅)有駓(符悲/反)¶
有騂有騏(音/其)以車伾伾(敷悲/反)思無期思馬斯才¶
毛氏曰蒼白雜毛曰錐(孔氏曰雜毛是体有二/種之色相間雜上云黃)¶
(白曰皇黃騂曰黃止一毛色之中自有/淺深與此二色者異故不云雜毛也)黃白雜¶
　毛曰駓(孔氏曰郭璞曰/今之桃華馬也)赤黃曰騂(孔氏曰周人/尚赤而牲用)¶
<pb:KR1c0017_SBCK_031-3a>¶
(騂是騂爲純赤言赤黃者謂其赤而黃其色鮮/明者上云黃騂曰黃謂黃而微赤此云赤黃曰)¶
(騂謂赤/而微黃)倉騏曰騏(孔氏曰謂青而微黒今之騘/馬也顧命曰四人騏弁注云)¶
(青黒曰騏騏/者黒色之名)伾伾有力也才多材也○王氏曰¶
　思無期思之乆也¶
駉駉牡馬在坰之野薄言駉者有驒(徒河/反)有駱有¶
駵有雒以車繹繹(音/亦)思無斁思馬斯作¶
　毛氏曰青驪驎曰驒(孔氏曰郭璞曰色有淺深/班駁隱鄰今之連錢騘也)¶
　白馬黒鬣曰駱(孔氏曰鬣/馬之騣也)赤身黒鬣曰駵(孔氏/曰駵)¶
(是色名&KR0003;者以駵爲赤色若身鬣/俱赤則騣馬故赤身黒鬣曰駵)黒身白鬣曰¶
<pb:KR1c0017_SBCK_031-3b>¶
　雒○王氏曰繹繹屬也(朱氏曰繹繹不絶貌/○毛氏曰善走也)○¶
　鄭氏曰斁厭也無厭倦也〇蘇氏曰作&KR0108;起也¶
駉駉牡馬在坰之野薄言駉者有駰(音/因)有騢有驔¶
(音/簟)有魚以車祛祛(起居/反)思無邪思馬斯徂¶
　毛氏曰隂白雜毛曰駰(孔氏曰郭璞曰隂/淺黒今之泥騘)&KR0686;白¶
　雜毛曰騢(孔氏曰郭璞曰彤赤/也即今赭白馬是也)豪骭曰驔(孔氏/曰&KR0003;)¶
(文云骭骹也郭璞曰骭脚脛然則骭者&KR0176;/下之名蓋謂豪毛在骭而白長名爲驔也)二目¶
　白曰魚(孔氏曰爾雅曰一目白瞷二/目白魚郭璞曰似魚目也)祛祛強徤¶
　也○王氏曰思無邪一岀於正○鄭氏曰徂猶¶
<pb:KR1c0017_SBCK_031-4a>¶
　行也○蘇氏曰孔子曰詩三百一言以蔽之曰思¶
　無邪昔之爲詩者則未必知此也孔子曰讀詩至¶
　此而有㑹於其心是以取之蓋斷章云耳〇吕¶
氏曰僖公修牧馬之政以誠心行之故言思無疆思¶
　無期思無斁思無邪馬之所以臧才作徂者其効¶
　也與衛風秉心塞淵騋牝三千之意同古之賢君¶
　誠心以行善政其效皆&KR0002;此然非獨牧馬而巳¶
　　　駉四章章八句¶
有駜(備筆/反)頌僖公君臣之有道也¶
<pb:KR1c0017_SBCK_031-4b>¶
有駜有駜駜彼乗(繩證/反)黃夙夜在公在公明明振¶
振鷺鷺于下鼔咽咽(烏玄/反)醉言舞于胥樂兮¶
朱氏曰興也○毛氏曰駜馬肥強貌(王氏曰養/之使駜也)¶
(○鄭氏曰僖公之用臣必先致其/禄食禄食足而臣莫不盡其忠)○孔氏曰四¶
　馬曰乗○鄭氏曰早起夜寐在於公之所○歐¶
　陽氏曰明明脩明其職也○毛氏曰振振羣飛¶
　貌鷺白鳥也以興㓗白之士○歐陽氏曰振鷺¶
　取其脩㓗翔集有威儀也(朱氏曰鷺鷺羽之翿/舞者所持也下如飛)¶
(而下/也)○毛氏曰咽咽鼔節也○鄭氏曰于於胥¶
<pb:KR1c0017_SBCK_031-5a>¶
　皆也〇蘇氏曰在公明明言未始不在公也僖¶
　公於是燕之以禮樂士之來者如鷺之集其醉¶
　者或起舞以相樂和之至也〇鄭氏曰僖公之¶
　時君臣無事燕樂以遂其歡君臣於是皆喜樂¶
　也¶
　　有駜有駜興僖公有臣之壯盛也所謂君致¶
　　其養臣盡其忠者蓋莫不在其中矣¶
有駜有駜駜彼乗牡夙夜在公在公飲酒振振鷺¶
鷺于飛鼓咽咽醉言歸于胥樂兮¶
<pb:KR1c0017_SBCK_031-5b>¶
　王氏曰牡剛強之材也○毛氏曰夙夜在公在¶
　公飲酒言臣有餘敬君有餘惠〇鄭氏曰飛諭¶
　羣臣醉欲退也¶
有駜有駜駜彼乗駽(呼縣/反)夙夜在公在公載燕自¶
今以始歳其有君子有榖詒孫子于胥樂兮¶
　毛氏曰青驪曰駽(孔氏曰孫炎曰色青黒之/間郭璞曰今之鐵騘也)○¶
　鄭氏曰載之言則也○李氏曰載燕亦飲酒也¶
　○毛氏曰歳其有豐年也〇鄭氏曰榖善詒遺¶
(蘇氏曰榖禄也臣願/其君冨且有後也)○朱氏曰頌禱之辭也¶
<pb:KR1c0017_SBCK_031-6a>¶
　　　有駜三章章九句¶
泮水頌僖公能脩泮宫也(孔氏曰定本云僖公修/泮宫無能字○蘇氏曰)¶
(此詩言作泮宫克淮夷閟宫言作新廟春秋皆不/載丗疑之泮宫閟宫僖公因舊而修是以不見於)¶
(春秋至於淮夷之功予亦疑焉然此詩有之式固/爾猶淮夷卒獲有所未獲而欲終之則其所獲尚)¶
(小也今此詩之言甚美而大則君臣之辭歟或曰/以君臣而爲此辭可也而孔子録之可乎曰維可)¶
(之是以録之録其所可而去其所不可此孔子之/所以爲詩也子貢曰紂之不善不如是之甚也是)¶
(以君子惡居下流天下之惡皆歸焉孟子曰吾於/武成取二三䇿而巳以至仁伐不仁何其血之流)¶
(杵夫二子之言信矣然孔子未甞以廢周書蓋好/惡之言必有過者要不以惡爲善則巳矣此逹者)¶
(之所自/諭也)¶
<pb:KR1c0017_SBCK_031-6b>¶
思樂泮水薄采其芹(其巾/反)魯侯戾止言觀其旂其¶
旂茷茷(蒲害/反)鸞聲噦噦(呼㑹/反)無小無大從公于邁¶
　毛氏曰泮水泮宫之水也天子辟廱諸侯泮宫¶
(鄭氏曰辟廱者築土廱水之外圎如璧四方來/觀者均也泮之言半也半水者蓋東西門以南)¶
(通水北無也〇朱氏曰&KR0003;文謂泮者諸侯郷射/之宫也西南爲水東北爲墻康成以爲東西門)¶
(&KR0003;文以爲東西/墻其&KR0003;不同)○王氏曰思發語辭也○鄭氏¶
　曰芹水菜也樂僖公脩泮宫之水而往觀之采¶
　其芹也〇毛氏曰戾止至也(孔氏曰止者至而/止住故云至非訓)¶
(止爲/至也)○王氏曰觀其旂其物茷茷而有容聽其¶
<pb:KR1c0017_SBCK_031-7a>¶
　鸞其聲噦噦而有節(李氏曰茷/茷飛楊也)○李氏曰無小¶
　無大從公于邁國人無長㓜皆從公而往以見¶
　國人從僖公之樂也○孔氏曰魯人作詩而自¶
　稱其君爲魯侯者因其請王而作¶
思樂泮水薄采其藻魯侯戻止其馬蹻蹻(居表/反)其¶
馬蹻蹻其音昭昭載色載&KR0015;匪怒伊教¶
　孔氏采蘋䟽曰藻水草也〇毛氏曰其馬蹻蹻¶
　言強盛也〇鄭氏曰其音昭昭僖公之德音○¶
　毛氏曰載色色温潤也○蘇氏曰僖公之至於¶
<pb:KR1c0017_SBCK_031-7b>¶
　泮宫好其顔色和其&KR0015;語未甞有所怒也教之¶
　而巳〇王氏曰載色載&KR0015;則洪範所謂而康而¶
　色者也夫然後能教也¶
思樂泮水薄采其茆魯侯戻止在泮飲酒旣飲旨¶
酒永錫難老順彼長道屈此羣醜¶
毛氏曰茆鳬葵也(釋文曰鄭小同云江南/人名之蓴菜生陂澤中)○鄭¶
氏曰在泮飲酒者與先生君子飲酒也○毛氏¶
　曰醜衆也○蘇氏曰僖公與其羣臣飲酒於泮¶
　宫咸願神錫之以難老使之順從長道以屈羣¶
<pb:KR1c0017_SBCK_031-8a>¶
　衆(王氏曰順彼先生君子之長/道而屈服此魯國之羣衆也)○李氏曰一章¶
　言僖公之至泮水二章言僖公之教人三章則¶
　又言至泮水與賢者飲酒也○朱氏曰比章以¶
　下皆頌禱之辭也¶
穆穆魯侯敬明其德敬愼威儀維民之則允文允¶
武昭假烈祖靡有不孝自求伊祜(音/户)¶
　鄭氏曰則法也允文允武信文信武也○毛氏¶
　曰假至也(朱氏曰假/感格也)○朱氏曰祖周公魯公也¶
　靡有不孝信僖公之孝也無所不至也〇李氏¶
<pb:KR1c0017_SBCK_031-8b>¶
　曰自求伊祜魯侯之福禄乃自求之也¶
明明魯侯克明其德旣作泮宫淮夷攸服矯矯(居/表)¶
(反)虎臣在泮獻馘(古獲/反)淑問如皐陶在泮獻囚¶
鄭氏曰克能攸所也言僖公能明其德修泮宫¶
　而德化行於是伐淮夷所以能服也矯矯武貌¶
　馘所格者之左耳(孔氏曰謂臨陣格/殺之而取其耳)淑善也囚¶
所虜獲者僖公旣伐淮夷而反在泮宫使武臣¶
　獻馘又使善聽獄之吏如皐陶者獻囚言伐有¶
　功所任得其人〇孔氏曰王制曰天子將出征¶
<pb:KR1c0017_SBCK_031-9a>¶
　受成於學出征執有罪反釋奠於學以訊馘告¶
　故僖公旣伐淮夷而反在泮宫也〇朱氏曰或¶
　謂僖公未甞有淮夷之功而疑此詩之妄蓋未¶
　甞深考此詩乃頌禱之辭冀其有是功耳下章¶
　倣此¶
濟濟多士克廣德心&KR0074;&KR0074;于征狄彼東南烝烝皇¶
皇不吳(音/話)不揚不告于訩(音/凶)在泮獻功¶
　孔氏曰濟濟然多士皆能廣其德心謂心德寛¶
　洪並無&KR0310;躁○毛氏曰&KR0074;&KR0074;威武貌〇孔氏曰¶
<pb:KR1c0017_SBCK_031-9b>¶
　狄彼東南逺服彼東南(釋文曰狄逺也〇王氏/曰狄攘而逖之也〇蘇)¶
(氏曰古/狄逖通)○鄭氏曰東南斥淮夷(孔氏曰淮夷/在魯之東南)烝¶
　烝猶進進也○毛氏曰皇美也○鄭氏曰吳譁¶
　也○王氏曰不揚戢也○朱氏曰烝烝皇皇成¶
　也不吳不揚肅也○鄭氏曰訩訟也無以爭訟¶
　之事告於治訟之官者○王氏曰不告于訩和¶
　也○李氏曰人心可謂廣矣惟爲血氣所使一¶
　有毫髪之利則忿而爭其心於是乎隘矣惟其¶
　心廣故其征伐有逖逺淮夷之功烝烝皇皇不¶
<pb:KR1c0017_SBCK_031-10a>¶
　吳不揚未甞爭訟惟在泮獻功而巳¶
角弓其觩束矢其搜(色留/反)戎車孔愽徒御無斁(音/亦)¶
旣克淮夷孔淑不逆式固爾猶淮夷卒獲¶
　蘇氏曰觩弓徤貌(鄭氏曰言/持絃急也)毛氏曰五十矢爲¶
　束(孔氏曰荀卿云魏氏武卒&KR0018;矢五十个荀則/毛氏之師故從其言鄭注大司冦束矢云古)¶
(者一弓/百矢)○鄭氏曰束矢搜然言勁疾也(孔氏曰/其發則)¶
(搜然而勁○蘇/氏曰搜矢疾聲)○朱氏曰愽廣大也○鄭氏曰¶
　徒行者御車者皆無厭倦也淑善也式用也○¶
　蘇氏曰僖公兵戎精繕士卒競勸故能克淮夷¶
<pb:KR1c0017_SBCK_031-10b>¶
甚善而不逆君子於是告之使益固其道庶幾¶
　淮夷可以盡得也¶
翩彼飛鴞(于嬌/反)集于泮林食我桑黮懷我好音憬¶
(九永/反)彼淮夷來獻其琛(勑金/反)元&KR0027;象齒大賂南金¶
毛氏曰翩飛貌鴞惡聲之鳥也黮桑實也○鄭¶
　氏曰懷歸也言鴞&KR0106;惡鳴今來止於泮水之木¶
　上食其桑黮爲此之故故改其鳴歸就我以善¶
　音○李氏曰喻淮夷慕泮宫之化也憬&KR0003;文曰¶
覺悟也○王氏曰琛寶也元&KR0027;尺二寸(孔氏曰/漢食貨)¶
<pb:KR1c0017_SBCK_031-11a>¶
(志云&KR0027;不盈/尺不得爲寶)〇鄭氏曰大猶廣也○毛氏曰賂¶
　遺也南謂荆陽也○鄭氏曰荆陽貢金三品〇¶
　孔氏曰淮夷來魯國獻其琛寶其所獻之物是¶
　大&KR0027;象齒又廣賂我以南方之金¶
　　　泮水八章章八句¶
閟(筆位/反)宫頌僖公能復周公之宇也(蘇氏曰此詩/所謂居常與)¶
(許復周公之宇者人之所/以願之而其實則未能也)¶
閟宫有侐(况域/反)實實枚枚赫赫姜嫄(音/元)其德不回¶
上帝是依無災無害彌月不遲是生后稷降之百¶
<pb:KR1c0017_SBCK_031-11b>¶
福&KR0112;稷重(直容/反)穋(音/六)稙(微力/反)穉菽麥奄有下國俾¶
民稼穡有稷有&KR0112;有稻有秬(音/巨)奄有下土纘禹之¶
緒¶
　孔氏曰作者將美僖公追&KR0274;逺祖上陳姜嫄后¶
　稷至於太王文武爰及成王封建之辭魯公受¶
　賜之命言其所以有魯之由○吕氏曰閟宫魯¶
　廟非姜嫄廟也言赫赫姜嫄者推本周家所由¶
　興○朱氏曰閟宫者魯之羣廟也(毛氏曰先妣/姜嫄之廟在)¶
(周孟仲子曰是禖宫也〇孔氏曰大司樂云舞/大濩以享先妣以此知姜嫄之廟在周言其在)¶
<pb:KR1c0017_SBCK_031-12a>¶
(周則魯無其廟姜嫄祀郊禖而/生后稷故名姜嫄之廟爲禖宫)閟深閉也(毛氏/曰閟)¶
(閉/也)○毛氏曰侐清淨也〇蘇氏曰實鞏固也○¶
　毛氏曰枚枚礱密也(王氏曰枚/枚辨也)○鄭氏曰彌終也¶
　赫赫乎顯著姜嫄也其德貞正不回邪天用是¶
　馮依其任之又無災害不坼不副終十月而生¶
　子不遲晚○毛氏曰先種曰稙後種曰穉(孔氏/曰重)¶
(樛稙穉生熟早晩之異稱耳非榖名也七月傳/曰後熟曰重先熟曰穉内宰鄭司農注云先種)¶
(後熟謂之穜後/種先熟謂之稑)○李氏曰菽大豆○鄭氏曰奄¶
　猶覆也〇朱氏曰后稷生而享有百福播種五¶
<pb:KR1c0017_SBCK_031-12b>¶
　榖猶天所降也奄有下國堯封之邰也〇鄭氏¶
　曰秬黒&KR0112;也○毛氏曰緒業也○鄭氏曰堯時¶
　洪水爲災民不粒食禹平水土后稷乃教播種¶
　故曰纘禹之緒美之故申&KR0003;以明之¶
后稷之孫實維大王居&KR0302;之陽實始翦(子踐/反)商至¶
于文武纘大王之緒致天之届(音/戒)于牧之野無貳¶
無虞上帝臨女敦(都回/反)商之旅克咸厥功¶
　鄭氏曰翦斷也大王自&KR0206;徙居&KR0302;陽四方之民¶
　咸歸往之於時而有王迹故云是始斷商○曽¶
<pb:KR1c0017_SBCK_031-13a>¶
　氏曰大王去邠居&KR0302;蓋諸侯之能興&KR0022;者本不¶
　必云肈王迹也武王旣有天下推其寖盛之由¶
　故曰太王肈王迹所謂實始翦商者殆因肈王¶
　迹之語言之過耳聖人於武成猶有所不取者¶
　其於魯頌豈以一言之過而刪之乎○王氏曰¶
　届至也天命不妄所廢興皆其至也致其至者¶
　武王也〇孔氏曰至於文王武王繼太王之業¶
　於時商家&KR0064;虐天欲誅之武王乃致天之誅於¶
　牧野之地○鄭氏曰虞度也○朱氏曰無貳無¶
<pb:KR1c0017_SBCK_031-13b>¶
　虞上帝臨女猶大明云上帝臨女無貳爾心也¶
　○鄭氏曰敦治旅衆咸同也○朱氏曰敦治而¶
　勝之也咸厥功輔佐之臣咸有功而周公亦與¶
　焉故下章言封伯禽之事¶
王曰叔父建爾元子俾侯于魯大啓爾宇爲周室¶
輔乃命魯公俾侯于東錫之山川土田附庸周公¶
之孫莊公之子龍旂承祀六轡耳耳春秋匪解享¶
祀不忒皇皇后帝皇祖后稷享以騂犧是饗是冝¶
降福旣多周公皇祖亦其福女秋而載甞夏而楅¶
<pb:KR1c0017_SBCK_031-14a>¶
衡白牡騂剛犧(素河/反)尊將將(七羊/反)毛炰(蒲包/反)胾(側/吏)¶
(反)羮籩豆大房萬舞洋洋孝孫有慶俾爾熾而昌¶
俾爾壽而臧保彼東方魯&KR0022;是常不虧不崩不震¶
不騰三壽作朋如岡如陵¶
　毛氏曰王成王也元首宇居也○鄭氏曰叔父¶
　謂周公也東魯國也成王告周公曰叔父我立¶
　女首子使爲君於魯謂欲封伯禽也封魯公以¶
　爲周公後故云大開女居以爲我周家之輔旣¶
　告周公以封伯禽之意乃䇿命伯禽使爲君於¶
<pb:KR1c0017_SBCK_031-14b>¶
　東〇導江鮮于氏曰錫之山川謂境内之山川¶
　也孟子曰天子之制地方千里公侯皆方百里¶
　伯七十里子男五十里凡四等不能五十里不¶
　逹於天子附於諸侯曰附庸(王制/同)○王氏曰孟¶
　子曰周公之封於魯爲方百里也地非不足也¶
　而儉於百里而周官以爲諸侯之地方四百里¶
　蓋特言其國也則儉於百里并附庸言之則爲¶
　方四百里也(李氏曰鄭氏據明堂位謂封以七/百里欲其強於衆國其&KR0003;不然詩)¶
(人言大啓爾宇不過謂公侯方百里伯七十里/子男五十里三等雖不同惟公侯皆方百里居)¶
<pb:KR1c0017_SBCK_031-15a>¶
(上等/焉)○毛氏曰周公之孫莊公之子謂僖公也¶
　○鄭氏曰交龍爲旂四馬故六轡○毛氏曰耳¶
　耳然至盛也〇鄭氏曰春秋猶言四時也(孔氏/曰錯)¶
(舉春秋以/明冬夏)○孔氏曰其車建交龍之旂承奉宗¶
　廟&KR0021;祀所乗四馬其六轡耳耳然〇李氏曰享¶
　祀無有差忒○鄭氏曰皇皇后帝謂天也成王¶
　以周公功大命魯郊&KR0021;天亦配之以君祖后稷¶
　其牲用赤牛純色天亦饗之冝之多與之福〇¶
　毛氏曰騂赤犧純也(孔氏曰牧人云陽祀用騂/牲毛之注云陽祀&KR0021;天於)¶
<pb:KR1c0017_SBCK_031-15b>¶
(南郊是天子&KR0021;天/南郊用赤牛純色)○李氏曰皇皇大之至也明¶
　堂位曰成王以周公有勲勞於天下是以命魯¶
　公孟春祀帝于郊配以后稷禮運曰魯之郊禘¶
　非禮也周公其衰矣孔氏以帝謂感生帝此則¶
　&KR0378;六天之&KR0003;〇鄭氏曰周公皇祖此皇祖謂伯¶
　禽也載始也秋將甞&KR0021;於夏則飬牲楅衡其角¶
　爲其觸觝人也(孔氏曰封人注云楅/設於角衡設於&KR0569;)秋甞而言¶
　始者秋物新成尚之也○毛氏曰白牡周公牲¶
　也騂剛魯公牲也(孔氏曰公羊傳云魯&KR0021;周公/何以爲牲周公用白牡魯公)¶
<pb:KR1c0017_SBCK_031-16a>¶
(用騂剛羣公不毛何休云白牡殷牲也周公死/有王禮謙不敢與文武同也魯公諸侯不嫌也)¶
(故從周制&KR0003;文曰剛特也/白牡謂白特騂剛赤特也)○孔氏曰將將盛美¶
　也大和中魯郡於地中得齊大夫子尾送女器¶
　有犧尊以犧牛爲尊然則象尊尊爲象形也阮¶
　諶禮圖云犧尊飾以牛象尊飾以象腹之上畫¶
　爲牛象之形(毛氏曰犧尊有沙飾也○孔氏曰/鄭司農云獻讀爲犧犧尊飾以翡)¶
(翠象尊以象鳯凰此傳言犧尊者沙羽飾與司/農飾以翡翠意同則皆讀爲娑傳言沙即娑之)¶
(字/也)○毛氏曰毛炰豚也(孔氏曰封人&KR0021;祀有毛/炰之豚注云爛去其毛)¶
(而炰/之也)○孔氏曰胾謂切&KR0079;○毛氏曰羮大羮鉶¶
<pb:KR1c0017_SBCK_031-16b>¶
　羹也(孔氏曰大羮者煮&KR0079;汁不和鉶羮&KR0079;味之/有菜和者也大羮謂大古之羮鉶羮謂盛)¶
(之鉶器其大羮/則盛之於登)大房半體之爼也(孔氏曰大房/明堂位曰周)¶
(以房爼房謂足下跗也上下兩間有似於堂房/然知是半體者周語云禘郊之事則有全烝王)¶
(公立飫則有房烝親戚燕饗則有殽烝如彼文/次全烝謂全載牲體殽烝謂體解節折則房烝)¶
(是半體/可知)○鄭氏曰萬舞干舞也〇毛氏曰洋洋¶
　衆多也○李氏曰孝孫有慶孝孫得享其福○¶
　鄭氏曰俾使臧善保安常守也虧崩皆謂毀壞¶
　也○毛氏曰震動也騰乗也(朱氏曰震/騰驚動也)○鄭氏¶
　曰三壽三卿也岡陵取堅固也(王氏曰壽考之/三卿爲公朋也)¶
<pb:KR1c0017_SBCK_031-17a>¶
(○朱氏曰三壽未詳或曰/願公壽與岡陵等爲三也)○朱氏曰此言僖公¶
致敬郊廟而神降之福人稱願之如是也¶
公車千乗(繩證/反)朱英緑縢(徒登/反)二矛重(直龍/反)弓公¶
徒三萬貝胄(直友/反)朱綅(息廉/反)烝(之升/反)徒増増(如/字)戎¶
狄是膺荆舒是懲則莫我敢承俾爾昌而熾(尺志/反)¶
俾爾壽而冨黃髪台背壽胥與試俾爾昌而大俾¶
爾耆而艾(五蓋/反)萬有千歳眉壽無有害¶
　毛氏曰大國之賦千乗(孔氏曰司馬法成方十/里出革車一乗兵車一)¶
(乗甲士三人歩卒七十二人計千乗有七萬五/千人與下公徒三萬數不合者此自謂計地出)¶
<pb:KR1c0017_SBCK_031-17b>¶
(兵非彼三軍之車也○鄭氏曰大國之賦適滿/千乗苟盡用之是舉國而行也故其用之也大)¶
(國三軍次國二軍而已○李氏曰成出革車一/乗千乗之地方三百十六里有竒包氏注論語)¶
(以謂古者井田方里爲井一井/爲乗百里之國通有千乗也)○朱氏曰英矛¶
　飾也縢繩也(孔氏曰朱英絲纒而朱染之以爲/矛之英飾弓束以緑繩縢謂約之)¶
(以繩非訓/縢爲繩)○鄭氏曰二矛重弓備折壞也(孔氏/曰重)¶
(弓謂内弓於鬯/鬯中有二弓)兵車之法左人持弓右人持矛¶
　中人御大國三軍合三萬七千五百人言三萬¶
　者舉成數也○毛氏曰貝胄貝飾朱綅以朱綅¶
　綴之(孔氏曰貝者水虫甲有文章也胄謂兠鍪/貝非爲胄之物故知以貝爲飾&KR0003;文曰綅)¶
<pb:KR1c0017_SBCK_031-18a>¶
(綫也然則朱綅直謂/赤綫以連綴甲也)○孔氏曰烝徒増増進行¶
　之時増増然衆多○毛氏曰膺當也〇鄭氏曰¶
　懲艾也○蘇氏曰可以當戎狄懲荆舒而莫之¶
　禦也言其強也(鄭氏曰僖公與齊&KR0074;舉義兵北/當戎與狄南艾荆及羣舒天下)¶
(無敢禦也○孔氏曰僖四年經書公㑹齊侯等/伐楚一名荆羣舒又是楚之與國故連言荆舒)¶
(其伐戎狄/則無文)○孔氏曰設辭慶之使汝昌大而熾¶
　盛汝長壽而冨足髮有黃色之髮背有台文之¶
　背○蘇氏曰壽胥與試者願其壽而相與試其¶
　才以爲之用也○鄭氏曰眉壽秀眉亦壽徴〇¶
<pb:KR1c0017_SBCK_031-18b>¶
　孔氏曰無有害無有患害○蘇氏曰此章言僖¶
　公治其軍旅繕其車甲器械故其民無不欲其¶
　昌大壽考而託之以爲安也¶
泰山巖巖魯&KR0022;所詹奄有&KR0027;蒙遂荒大東至于海¶
&KR0022;淮夷來同莫不率從魯侯之功¶
　孔氏曰泰山之髙巖巖然泰山在齊魯之界二¶
　國皆以爲望也○朱氏曰詹與瞻同○毛氏曰¶
　&KR0027;山也蒙山也(孔氏曰春秋定十年齊人來歸/鄆讙&KR0027;隂之田謂&KR0027;山之北田)¶
(也論語&KR0003;顓&KR0119;云昔者先王以爲東蒙主謂顓/&KR0119;主蒙山也魯之境内有此二山故言奄有)¶
<pb:KR1c0017_SBCK_031-19a>¶
　○鄭氏曰荒奄也大東極東也海&KR0022;近海之國¶
　也○朱氏曰願其有功如此¶
保有鳬繹(音/亦)遂荒徐宅至于海&KR0022;淮夷蠻貃(武伯/反)¶
及彼南夷莫不率從莫敢不諾魯侯是&KR0002;¶
　毛氏曰鳬山也繹山也(孔氏曰禹貢徐州嶧陽/&KR0012;桐謂嶧山之陽有此)¶
(桐木/也)○毛氏曰宅居也○朱氏曰徐宅謂徐國¶
　也○鄭氏曰諾應辭也&KR0002;順也○孔氏曰莫敢¶
　不諾有命則莫敢不應李氏曰惟魯侯是順¶
　也○蘇氏曰&KR0027;蒙鳬繹魯之四山其餘則東南¶
<pb:KR1c0017_SBCK_031-19b>¶
　&KR0020;相聮屬可以服從之國也¶
天錫公純嘏(古雅/反)眉壽保魯居常與許復周公之¶
宇魯侯燕喜令妻壽母冝大夫庶士&KR0022;國是有旣¶
多受祉黃髪兒齒¶
　鄭氏曰純大也受福曰嘏〇毛氏曰常許魯南¶
　鄙西鄙(鄭氏曰許田也魯朝宿之邑也常或作/甞在薛之旁○孔氏曰&KR0074;元年鄭伯以)¶
(璧假許田&KR0074;/公以許與鄭)○鄭氏曰燕燕飲也令善也朱¶
　氏曰令妻令善之妻也壽母壽考之母也僖公¶
　娶於齊曰聲姜母曰成風〇孔氏曰冝其大夫¶
<pb:KR1c0017_SBCK_031-20a>¶
之與衆士祝慶使與之相冝也&KR0022;國是有魯之¶
　&KR0022;國僖公常保有之〇鄭氏曰兒齒亦壽徴○¶
　釋文曰兒齒落更生細者也〇蘇氏曰常許魯¶
　之故地而未復者也願其壽考以復魯之侵地¶
　冝其室家臣庶以保有其國也¶
徂來之松新甫之栢是斷(音/短)是度(待落/反)是㝷是尺¶
松桷(音/角)有舄(音/昔)路寢孔碩新廟奕奕(音/亦)奚斯所作¶
孔曼(音/萬)且碩萬民是&KR0002;¶
　毛氏曰徂來山新甫山也○孔氏曰僖公修造¶
<pb:KR1c0017_SBCK_031-20b>¶
　寢廟取徂來之松新甫之栢於是斬斷之量度¶
　之○毛氏曰八尺曰㝷桷榱也(孔氏曰桷之與/榱是椽之别名)¶
　舄大貌路寢正寢也〇朱氏曰新廟僖公所修¶
　之廟〇孔氏曰奕奕然廣大○鄭氏曰奚斯所¶
　作者教護屬功課章程也〇(孔氏曰奚斯公子/魚也爲之主帥教)¶
(令工匠監護其事屬/付工役課其章程)○鄭氏曰曼修也廣也○¶
　孔氏曰言廟甚長廣而且大〇朱氏曰萬民是¶
　&KR0002;順萬民之望也¶
　　　閟宫八章二章章十七句一章十二句一¶
<pb:KR1c0017_SBCK_031-21a>¶
　　　章三十八句二章章八句二章章十句¶
駉四篇二十三章二百四十三句¶
吕氏家塾讀詩記卷第三十一¶
<pb:KR1c0017_SBCK_031-21b>¶
