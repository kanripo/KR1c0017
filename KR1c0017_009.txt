# -*- mode: mandoku-view -*-
#+TITLE: 呂氏家塾讀詩記
#+DATE: 2015-09-23 09:36:37
#+PROPERTY: JUAN 9
<pb:KR1c0017_SBCK_009-1a>¶
吕氏家塾讀詩記卷第九¶
齊¶
鄭氏詩譜曰齊者古少皥之丗爽鳩氏之墟周¶
武王伐紂封太師吕望於齊是謂齊太公都營¶
丘(孔氏曰漢書地理志云齊郡臨淄縣師尚父/所封也臣瓉案臨淄即營丘也今齊之城内)¶
(有丘即營丘也淄水過其南/及東以丘臨水謂之臨淄)其封域東至于海¶
西至于河南至于穆陵北至于無棣在禹貢青¶
州岱山之隂濰(音/惟)淄(側其/反)之野後五丗哀公政¶
衰荒淫怠慢紀侯譛之於周懿王使烹焉齊之¶
<pb:KR1c0017_SBCK_009-1b>¶
變風始作○蘇氏曰大公姜姓本四岳之後旣¶
封於齊通工商之業便魚鹽之利民多歸之故¶
齊爲大國¶
雞鳴思賢妃也哀公荒淫怠慢故陳賢妃貞女夙¶
夜警戒相成之道焉(孔氏曰哀公不仁/癸公子當懿王時)¶
雞旣鳴矣朝(直遥/反)旣盈矣匪雞則鳴蒼蠅之聲¶
孔氏曰陳賢妃貞女以警戒其夫之辭曰雞旣¶
鳴矣朝上旣巳盈滿矣欲令君起也(毛氏曰雞/鳴而夫人)¶
(作朝盈而君作〇朱氏/曰㑹朝之臣旣巳盈矣)又言非雞實鳴乃是蒼¶
<pb:KR1c0017_SBCK_009-2a>¶
蠅之聲夫人之在君所心常恐晚故以蠅聲爲¶
雞鳴(范氏曰賢妃貞女心存乎敬/故聞見其疑似者而作焉)¶
東方明矣朝旣昌矣匪東方則明月出之光¶
　毛氏曰昌盛也見月出之光以爲東方明(又曰/東方)¶
(明則夫人纚笄而朝朝巳昌/盛則君聽朝○纚色蟹反)¶
蟲飛薨薨(呼𢎞/反)甘與子同夢㑹且歸矣無庶予子¶
憎¶
爾雅曰薨薨衆也○鄭氏曰蟲飛薨薨東方且¶
明之時我猶樂與子卧而同夢○蘇氏曰予豈¶
<pb:KR1c0017_SBCK_009-2b>¶
　不欲與子同夢歟然群臣之㑹於朝者亦欲退¶
朝而歸治其家事是以爲之早作○曽氏曰無¶
庶子子憎庶無憎予與子也○毛氏曰古之夫¶
　人配其君子亦不忘其敬(王氏曰蟲飛薨薨甘/與子同夢情也㑹且)¶
(歸矣無庶予子憎義也○范氏曰聖人順天地/隂陽之理觀萬物之情明而動晦而休故以雞)¶
(鳴爲夙興之節至於蟲飛薨薨則不獨以怠於/政事亦非尚寐之時也君子之修身不以有事)¶
(而蚤無事則晏其興居皆/順天地之理所以爲常也)¶
　　雞鳴三章章四句¶
還(音/旋)刺荒也哀公好田獵從禽獸而無厭國人化¶
<pb:KR1c0017_SBCK_009-3a>¶
之遂成風俗習於田獵謂之賢閑於馳逐謂之好¶
焉¶
范氏曰表記曰上之所好惡不可不愼也是民¶
之表也哀公禽荒而國人以習於田獵爲賢閑¶
於馳逐爲好安於所習而不自知其非道民之¶
道可不愼哉¶
子之還兮遭我乎峱(乃刀/反)之間哉並驅從兩肩兮¶
揖我謂我儇(許全/反)兮¶
　毛氏曰還便捷之貌峱山名從逐也獸三歳¶
<pb:KR1c0017_SBCK_009-3b>¶
曰肩儇利也○鄭氏曰俱出田獵而相遭也¶
謂我儇譽之也譽之者以報前言還也○王¶
氏曰並驅則遭我又非一人而巳前漢地理¶
志引詩云子之營兮遭我乎嶩之間兮顔師¶
古注云毛詩作還齊詩作營嶩山名也字或¶
作峱亦作巙音皆乃髙反(釋文曰峱崔靈恩/集注本作嶩〇董)¶
(氏曰考於地記嶩峱巙皆山/名在齊之郊故諸書或異)○釋文曰儇韓¶
詩作婘¶
子之茂兮遭我乎峱之道兮並驅從兩牡兮揖我¶
<pb:KR1c0017_SBCK_009-4a>¶
謂我好兮¶
毛氏曰茂美也¶
子之昌兮遭我乎峱之陽兮並驅從兩狼兮揖我¶
謂我臧兮¶
毛氏曰昌盛也臧善也○朱氏曰山南曰陽○¶
爾雅曰狼牡貛(乎丸/反)牝狼(舎人曰狼牡名貛牝/名狼○陸璣䟽云其)¶
(鳴能小能大善爲小兒啼聲以誘人去數/十歩其猛健者雖善用兵者不能免也)○董¶
氏曰還茂昌崔靈恩集注以三者皆地名也¶
　當是時齊以游畋成俗詩人載其馳驅而相¶
<pb:KR1c0017_SBCK_009-4b>¶
　遇也意氣飛動鬱鬱見於眉睫之間染其神¶
　者深矣夫豈一朝一夕所能反哉周遷商民¶
　旣歴三紀之後畢命猶不敢忘其憂良有以¶
　也¶
　　還三章章四句¶
著(直據/反)刺時也時不親迎(魚敬/反)也¶
俟我於著乎而充耳以素乎而尚之以瓊華乎而¶
毛氏曰俟待也〇鄭氏曰我嫁者自謂也○毛¶
氏曰門屏之間曰著(孔氏曰爾雅云門屏之間/謂之宁著與宁音義同)¶
<pb:KR1c0017_SBCK_009-5a>¶
　○鄭氏曰素爲充耳所以縣(音/𤣥)瑱(吐遍/反)者或名¶
　爲紞(孔氏曰紞即今之絛繩用雜綵線織之素/色分明目所先見故先言之○紞都覽反)¶
　○毛氏曰瓊華美石○鄭氏曰尚猶飾也飾之¶
　以瓊華者謂縣紞之末所謂瑱也(孔氏曰尚謂/尊尚此物而)¶
(加飾也〇張氏曰充耳非一/物先以纊塞後以玉加之)○張氏曰俟我言¶
　夫之俟我也著夫家之著也如是則不親迎也¶
　於庭於著於堂者必不是親迎只俟於堂於庭¶
　於著而巳○孔氏曰於著於庭於堂止是有先¶
　後不冝分爲異人¶
<pb:KR1c0017_SBCK_009-5b>¶
　前漢地理志載齊之風俗曰俟我於著乎而¶
　此亦其舒緩之體也雖非此篇意之所主然¶
　廣谷大川異制民生其間異俗剛柔輕重遲¶
　速異齊五味異和器械異制衣服異冝皆學¶
　者所當觀也詩可以觀其此𩔖歟¶
俟我於庭乎而充耳以青乎而尚之以瓊瑩(音/榮)乎¶
而¶
鄭氏曰青紞之青○毛氏曰瓊瑩石似玉¶
俟我於堂乎而充耳以黃乎而尚之以瓊英乎而¶
<pb:KR1c0017_SBCK_009-6a>¶
　鄭氏曰黃紞之黄瓊英猶瓊華也¶
　昏禮壻往婦家親迎旣奠鴈御輪壻乃先往¶
　　俟于門外婦至壻揖婦以入及寢門揖入升¶
　　自西階齊人旣不親迎故但行婦至壻家之¶
　禮俟我於著乎而此昏禮所謂壻俟于門外¶
　　婦至壻揖婦以入之時也俟我於庭乎而庭¶
　在大門之内寢門之外此昏禮所謂及寢門¶
　　揖入之時也俟我於堂乎而升階而後至堂¶
　　此昏禮所謂升自西階之時也壻道婦入故¶
<pb:KR1c0017_SBCK_009-6b>¶
　　於著於庭於堂每節皆俟之也¶
　　著三章章三句¶
東方之日刺衰也君臣失道男女淫奔不能以禮¶
化也(釋文曰本或作刺襄公非也/南山巳下始是刺襄公詩)¶
東方之日兮彼妹(赤朱/反)者子在我室兮在我室兮¶
履我即兮¶
　毛氏曰興也日出東方人君明盛無不照察也¶
　○朱氏曰履隨也○鄭氏曰即就也〇朱氏曰¶
言隨我而相就也○程氏曰日月明照則物無¶
<pb:KR1c0017_SBCK_009-7a>¶
隱蔽姦慝莫容如朝廷明於上也今君不明故¶
有淫奔之行詩人以東方之日刺其當明而昏¶
　也○歐陽氏曰在我室兮履我即兮相邀以奔¶
　之辭也¶
東方之月兮彼姝者子在我闥(他逹/反)兮在我闥兮¶
履我發兮¶
　毛氏曰月盛於東方君明於上&KR0002;日也臣察於¶
　下&KR0002;月也闥門内也(釋文曰韓詩曰/門屏之間曰闥)○朱氏曰¶
　發行去也謂隨我而行去也¶
<pb:KR1c0017_SBCK_009-7b>¶
　　東方之日二章章五句¶
東方未明刺無節也朝(直遥/反)廷興居無節號令不¶
時挈(苦結/反)壷氏不能掌其職焉(鄭氏曰挈壷氏掌/漏刻者孔氏曰夏)¶
(官挈壷氏下士六人壷盛水器也挈者縣繫之名/置箭壷内以爲節而浮之於水上令水漏而刻下)¶
(○程氏曰言其不能正/時矣非特刺是官也)¶
李氏曰觀人之政者見其一失則逆料其餘也¶
　號令不時此一語贅蓋見詩中有自公令之¶
　　之文而妄附益之爾¶
東方未明顚倒(都老/反)衣裳顚之倒之自公召之¶
<pb:KR1c0017_SBCK_009-8a>¶
毛氏曰上曰衣下曰裳〇鄭氏曰自從也挈壷¶
氏失漏刻之節東方未明而以爲明故群臣促¶
遽顚倒衣裳群臣之朝別色始入群臣顚倒衣¶
裳而朝人又從君所來而召之漏刻失節君又¶
早興¶
東方未晞(音/希)顚倒裳衣倒之顚之自公令(力證/反)之¶
　毛氏曰晞明之始升○朱氏曰令號令也猶召¶
　之也¶
折柳樊圃狂夫瞿瞿(俱具/反)不能辰夜不夙則莫(音/暮)¶
<pb:KR1c0017_SBCK_009-8b>¶
　毛氏曰柳柔脆之木樊藩也圃菜園也折柳以¶
　爲藩園〇朱氏曰瞿瞿驚顧之貌〇毛氏曰古¶
　者有挈壷氏以水火分日夜以告時於朝○程¶
　氏曰折柳以樊圃狂夫見之且驚躩知其爲限¶
　也柳柔脆易折之物折之以爲藩籬非堅固也¶
　狂夫亦知其有限見之則躩然而驚晝夜之限¶
　非不明也乃不能知而不早則晏言無節之甚¶
(李氏曰言不能時節其夜之/早晚不失之早則失之晚也)¶
　　東方未明三章章四向¶
<pb:KR1c0017_SBCK_009-9a>¶
南山刺襄公也鳥獸之行淫乎其妹大夫遇是惡¶
作詩而去之(鄭氏曰襄公之妹魯&KR0074;公夫人文姜/也○孔氏曰襄公諸兒𨤲公子&KR0074;十)¶
(八年左傳云公與夫人姜氏如齊齊侯通焉公謫/之以告夏四月丙子享公使公子彭生乗公公薨)¶
(於/車)¶
南山崔崔(子雖/反)雄狐綏綏魯道有蕩齊子由歸旣¶
曰歸止曷又懷止¶
　毛氏曰南山齊南山也崔崔髙大也國君尊嚴¶
　如南山蕩(徒黨/反)平易也齊子文姜也(王氏曰謂/文姜曰齊)¶
(子者以爲此齊之/子也而淫於齊)○鄭氏曰婦人謂嫁曰歸雄¶
<pb:KR1c0017_SBCK_009-9b>¶
狐行求匹耦於南山之上形貌綏綏然喻襄公¶
　居人君之尊而爲淫泆之行其威儀可恥惡如¶
狐〇孔氏曰文姜由此道而歸魯旣曰歸於魯¶
矣襄公何爲而復思之乎○吕氏曰上二章罪¶
襄公所謂曷又懷止曷又從止者言其理如是¶
　而襄公違之以淫泆何也下二章罪魯&KR0074;公所¶
謂曷又鞠止曷又極止者言其理如是&KR0074;公縱¶
之窮極其惡何也¶
葛屨五兩(音/亮)冠緌(如誰/反)𩀱止魯道有蕩齊子庸止¶
<pb:KR1c0017_SBCK_009-10a>¶
旣曰庸止曷又從止¶
毛氏曰葛屨服之賤者冠緌服之尊者庸用也¶
(朱氏曰用此道/而嫁于魯也)○朱氏曰從相從也○吕氏曰¶
貴賤各有耦也屨與屨爲耦雖五兩之多各相¶
耦冠緌之𩀱自爲耦也襄公文姜非其耦猶冠¶
屨之不可𩀱也¶
蓺麻如之何衡(音/横)從(足容/反)其𠭇取(七喻/反)妻如之何¶
必告父母旣曰告止曷又鞠(居六/反)止¶
毛氏曰蓺樹也衡獵之從獵之種之然後得麻¶
<pb:KR1c0017_SBCK_009-10b>¶
(孔氏曰獵是行歩踐履之名衡古横字謂旣耕/而東西踐躡槩摩之也古者推耒耜而耕不冝)¶
(縱横耕田故知/是摩獵之也)○朱氏曰欲樹麻者必先縱橫¶
　耕治其田𠭇然後可以得麻人之欲娶妻者必¶
　先告之於父母然後可以得妻也今魯&KR0074;公之¶
　娶文姜也旣告而成禮矣(鄭氏曰娶妻之禮議/於生者卜於死者)¶
　曷爲不能禁制○釋文曰衡亦作横韓詩云東¶
　西耕曰橫從韓詩作由云南北耕曰由¶
　　鞠養也納之不正則容有不敢制者今魯侯¶
　　旣以正禮納文姜當蚤裁制之曷爲又養其¶
<pb:KR1c0017_SBCK_009-11a>¶
　姦而至於極也故後章曰曷又極止¶
析薪如之何匪斧不克取妻如之何匪媒不得旣¶
曰得止曷又極止¶
　毛氏曰克能也〇朱氏曰極窮也○李氏曰析¶
薪者必用斧亦猶取妻者必用媒旣以媒而得¶
　之矣曷爲使極其姦¶
　　　南山四章章六句¶
甫田大夫刺襄公也無禮義而求大功不脩德而¶
求諸侯志大心勞所以求者非其道也¶
<pb:KR1c0017_SBCK_009-11b>¶
無田(音/佃)甫田爲莠(羊九/反)驕驕無思逺人勞心忉忉¶
(音/刀)¶
毛氏曰甫大也忉忉憂勞也○&KR0045;子曰田甫田¶
者莠驕驕思逺人者心忉忉(蘇氏曰無田甫田/田甫田而力不給)¶
(則莠盛矣無思逺人思逺人而德不及則心勞/矣田必自其小者始小者之有餘而甫田可啓)¶
(矣思逺人則必自其近者始/近者之旣服而逺人自至矣)¶
無田甫田維莠桀桀(居竭/反)無思逺人勞心怛怛(旦末/反)¶
毛氏曰桀桀猶驕驕怛怛猶忉忉也¶
　驕驕桀桀皆稂莠侵陵嘉穀之狀¶
<pb:KR1c0017_SBCK_009-12a>¶
婉(於阮/反)兮孌(力轉/反)兮緫角丱(古患/反)兮未幾(居豈/反)見¶
兮突(吐訥/反)而弁兮¶
毛氏曰婉孌少好貌緫角聚兩髦也丱㓜稚也¶
○釋文曰方言曰凢卒相見謂之突○毛氏曰¶
弁冠也(孔氏曰周禮掌冠冕者謂/之弁師則弁者冠之大號)○孔氏曰言¶
有童子婉孌緫聚其髮以爲兩角丱然㓜稚如¶
此與別未經幾時而更見之突然巳加冠弁爲¶
成人○蘇氏曰緫角之童而至於突然弁也豈¶
其求之哉其道則所有必至也君子之得諸侯¶
<pb:KR1c0017_SBCK_009-12b>¶
亦未常求之矣苟修其身而治其政令諸侯不¶
來而將安往¶
　苟由其道而循其序則小者俄而大微者俄¶
　　而著厥德脩罔覺非計功求𫉬者所能與也¶
　　甫田三章章四句¶
盧令(音/零)刺荒也襄公好(呼報/反)田獵畢弋而不脩民¶
事百姓苦之故陳古以風(福鳯/反)焉(孔氏曰畢以掩/兎網小而柄長)¶
(謂之/畢)¶
盧令令其人美且仁¶
<pb:KR1c0017_SBCK_009-13a>¶
毛氏曰盧田犬(孔氏曰犬有田犬守犬戰國䇿/云韓國盧天下之駿犬東郭逡)¶
(海内之狡兎是盧爲/田犬也○逡七旬反)令令纓環聲(孔氏云環在/犬之頷下如)¶
(人之冠/纓然)言人君能有美德盡其仁愛百姓欣而¶
奉之愛而樂之順時遊田與百姓共其樂同其¶
𫉬故百姓聞而&KR0003;之其聲令令然(孔氏曰孟子/曰今王田獵)¶
(於此百姓聞王車馬之音見羽旄之羙舉欣欣/然有喜色而相告與民同樂也此百姓恱之也)¶
　○董氏曰韓詩作盧泠泠&KR0003;文引詩作獜¶
盧重(直龍/反)環其人美且鬈(音/權)¶
　毛氏曰重環子母環也(孔氏云謂大環/貫一小環也)鬈好貌¶
<pb:KR1c0017_SBCK_009-13b>¶
盧重鋂(音/梅)其人美且偲(七才/反)¶
　毛氏曰鋂一環貫二也(孔氏云謂一大/環貫二小環也)偲才也¶
(&KR0003;文云/偲強也)¶
　　　盧令三章章二句¶
敝笱(古口/反)刺文姜也齊人惡(烏路/反)魯&KR0074;公微弱不¶
能防閑文姜使至淫亂爲二國患焉(釋文曰&KR0074;公/&KR0100;亦名允隱)¶
(公弟○朱氏曰防所以止水閑所以扞物/故防閑有禁制之意○孔氏曰閑梐枑也)¶
敝笱在梁其魚魴(音/房)鰥(古顔/反)齊子歸止其從(才用/反)¶
如雲¶
<pb:KR1c0017_SBCK_009-14a>¶
　毛氏曰興也○笱梁解見谷風〇陸氏草木䟽¶
　云魴今伊洛濟頴魴魚也廣而薄肥恬而少力¶
　細魚之美者〇勃海胡氏曰毛云鰥大魚孔頴¶
　逹引孔叢子鰥魚其大盈車鄭云鰥魚子以魴¶
　鱮爲比則鰥非大盈車者亦非魚子蓋魴鰥鱮¶
　及唯唯者皆魚之可制者也爲其笱之敝敗而¶
　不能制者也文姜本可以防閑而制之由魯&KR0074;¶
　微弱不能防閑文姜致文姜驕伉而難制也○¶
　張氏曰反歸於齊也○毛氏曰如雲言盛也〇¶
<pb:KR1c0017_SBCK_009-14b>¶
楊氏曰其從如雲其從如雨言從之者衆也許¶
穆夫人思歸唁其兄許人尤之終以義不得而¶
止&KR0002;魯&KR0074;公剛而有制使魯人無肯從者如許¶
人焉則文姜雖欲適齊尚可得乎¶
敝笱在梁其魚魴鱮(才吕/反)齊子歸止其從如雨¶
毛氏曰如雨言多也○陸氏草木䟽云鱮似魴¶
厚而頭尤大魚之不美者故里語曰網魚得鱮¶
不如㗖茹其頭尤大而肥者徐州人謂之鰱或¶
謂之鱅(常容/反)¶
<pb:KR1c0017_SBCK_009-15a>¶
敝笱在梁其魚唯唯(唯癸/反)齊子歸止其從如水¶
孔氏曰唯唯魚行相隨之貌〇毛氏曰水喻衆¶
也(朱氏曰言其從之/者多如水之流也)○釋文曰唯唯韓詩作遺¶
遺¶
　　　敝笱三章章四句¶
載驅齊人刺襄公也無禮義故盛其車服疾驅於¶
通道大都與文姜淫播其惡於萬民焉(朱氏曰按/春秋魯莊)¶
(公之二年冬十有二月夫人姜氏享齊侯于祝丘/五年夫人姜氏如齊師七年春夫人姜氏㑹齊侯)¶
(于防冬夫人姜/氏㑹齊侯于穀)¶
<pb:KR1c0017_SBCK_009-15b>¶
載驅薄薄(普各/反)簟茀(音/弗)朱鞹(苦郭/反)魯道有蕩齊¶
子發夕¶
毛氏曰薄薄疾驅聲也簟方文席也車之蔽曰¶
茀諸侯之路車有朱革之質而羽飾(孔氏曰謂/以簟蔽車)¶
(之後户也鞹革也獸皮治去毛曰革謂路/車以皮革爲本質其上又以翟羽爲之飾)○朱¶
氏曰夕猶𪧐也發夕言離於所𪧐之舎〇蘇氏¶
曰襄公疾驅其車以㑹文姜文姜夕發於魯而¶
往㑹之〇釋文茀作笰¶
四驪(力馳/反)濟濟(子禮/反)垂轡濔濔(乃禮/反)魯道有蕩¶
<pb:KR1c0017_SBCK_009-16a>¶
齊子豈(開改/反)弟¶
毛氏曰四驪言物色盛也(孔氏曰襄公乗其一/駟之馬皆是鐵驪之)¶
(色)濟濟美貌垂轡轡之垂者濔濔衆也齊子豈¶
弟言文姜於是樂易然〇歐陽氏曰文姜安然¶
樂易無慙恥之色也○釋文濔濔作爾爾曰本¶
亦作濔¶
　齊子豈弟蓋於此而樂易也美惡不嫌同辭¶
汶(音/問)水湯湯(失章/反)行人彭彭(必亡/反)魯道有蕩齊子¶
翶翔¶
<pb:KR1c0017_SBCK_009-16b>¶
董氏曰汶水有二出泰山萊蕪者西南入沛今¶
湏城之汶是也其一出朱虚縣泰山北過淳于¶
縣今濰之東南有大汶小汶即此是也○毛氏¶
曰湯湯大貌彭彭多貌翶翔猶彷徉也○鄭氏¶
曰汶水之上蓋有都焉襄公與文姜時所㑹(孔/氏)¶
(曰齊在魯北水北曰陽僖公賜季友汶陽/之田汶水之北尚是魯地襄公入魯境也)○李¶
氏曰言行人之多以見其無恥也¶
汶水滔滔(吐刀/反)行人儦儦(表驕/反)魯道有蕩齊子¶
遊敖¶
<pb:KR1c0017_SBCK_009-17a>¶
毛氏曰滔滔流貌儦儦衆貌〇朱氏曰遊敖猶¶
翶翔也¶
　　載驅四章章四句¶
猗(於冝/反)嗟刺魯莊公也(釋文曰莊公/同&KR0074;公子)齊人傷魯莊¶
公有威儀技藝然而不能以禮防閑其母失子之¶
道人以爲齊侯之子焉¶
　李氏曰大宰問於子貢曰夫子聖者歟何其多¶
　能也子聞之曰吾少也賤故多能鄙事君子多¶
　乎哉不多也後丗乃專心於此而忘其本故莊¶
<pb:KR1c0017_SBCK_009-17b>¶
公有威儀技藝而不免猗嗟之刺昭公習威儀以¶
亟而不能正乾侯之禍漢成帝善修容儀升車¶
正立不內顧不能制趙氏之橫雖多才多藝而¶
不能務本何所&KR0024;哉¶
猗嗟昌兮頎(音/祈)而長兮抑&KR0002;&KR0045;兮美目&KR0045;兮巧趨¶
蹌兮射則臧兮¶
毛氏曰猗嗟嘆辭昌盛也頎長貌〇朱氏曰抑¶
而&KR0002;&KR0045;美之盛也揚目之動也○王氏曰趨蹌¶
之巧也○鄭氏曰臧善也〇朱氏曰極稱其威¶
<pb:KR1c0017_SBCK_009-18a>¶
儀技藝之美所以刺其不能以禮防其母也&KR0002;¶
　曰惜乎其特少此耳¶
猗嗟名兮美目清兮儀旣成兮終日射(食亦/反)侯不¶
出正(音/征)兮展我甥兮¶
朱氏曰名猶稱也言其威儀技藝之可名也清¶
　目清明也(毛氏曰目上爲/名目下爲清)○王氏曰儀旣成兮¶
言其威儀之備也○朱氏曰侯張布而射之也¶
　○毛氏曰二尺曰正(孔氏曰正者侯中所射之/處周禮大射則張皮侯而)¶
(設鵠賔射則張布侯而畫正正以綵畫爲之/侯身長一丈八尺者正方六尺侯身長一丈)¶
<pb:KR1c0017_SBCK_009-18b>¶
(四尺者正方四尺六寸侯身長一丈者正方/三尺三寸其外之廣雖不同其内皆方二尺)¶
(王射五正𦘕中朱次白次蒼次黄𤣥居外諸/侯射三正損𤣥黃孤卿大夫士同射二正去)¶
(白蒼而𦘕以朱緑正之言正也射者内志正/則能中亦鳥名齊魯之間名肩題爲捷&KR0219;射)¶
(之難中以/中爲俊)○鄭氏曰展誠也姊妹之子曰甥○¶
　朱氏曰言稱其爲齊之甥也而又以見其非齊¶
侯之子此詩人之微辭也¶
猗嗟孌兮清&KR0045;婉兮舞則選(雪戀/反)兮射則貫兮四¶
矢反兮以禦亂兮¶
　王氏曰孌壯好貌婉好眉目也(朱氏曰目清而/眉&KR0045;故謂目爲)¶
<pb:KR1c0017_SBCK_009-19a>¶
(清眉/爲揚)選齊(孔氏曰善舞/齊於樂節也)貫中(王氏曰貫/而中革)四矢乗¶
　矢〇鄭氏曰反復也禮射三而止毎射四矢皆¶
　得其故處此之謂復○范氏曰射足以禦亂而¶
　禮不足防淫故卒章深非之○釋文反韓詩作¶
　變¶
　　四矢反兮以禦亂兮蓋稱莊公弓矢之精可¶
　　以禦亂觀其以金僕姑射南宫長萬則可見¶
　　矣&KR0003;者或謂詩人諷莊公當用以禦亂非也¶
　　是詩譏刺之意皆在章外一章嘆其威儀技¶
<pb:KR1c0017_SBCK_009-19b>¶
　藝之美也二章復歎其威儀技藝冝爲我甥¶
　也三章復歎其威儀技藝可以禦亂也嗟嘆¶
　再三而莊公所大闕者不言可見矣¶
　　　猗嗟三章章六句¶
齊國十一篇三十四章百四十三句¶
吕氏家塾讀詩記卷第九¶

