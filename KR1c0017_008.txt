# -*- mode: mandoku-view -*-
#+TITLE: 呂氏家塾讀詩記
#+DATE: 2015-09-23 09:36:37
#+PROPERTY: JUAN 8
<pb:KR1c0017_SBCK_008-1a>¶
吕氏家塾讀詩記卷第八¶
鄭¶
鄭氏詩譜曰&KR0004;宣王封母弟友於宗周畿内咸¶
　林之地是爲鄭&KR0074;公今京兆鄭縣是其都也又¶
爲幽王大司徒甚得周衆與東土之人問於史伯¶
　曰王室多故余懼及焉其何所可以逃死史伯¶
　曰其濟洛河潁之間乎是其子男之國虢鄶爲¶
　大君&KR0002;以周難之故&KR0009;帑與賄不敢不許&KR0002;克¶
　二邑鄢蔽補丹依疇歴華君之土也&KR0074;公從之¶
<pb:KR1c0017_SBCK_008-1b>¶
後三年幽王爲犬戎所殺&KR0074;公死之其子武公¶
與晉文侯定平王於東都王城卒取史伯所云¶
十邑之地左洛右濟前華後河食溱洧焉今河¶
南新鄭是也武公又作卿士國人冝之鄭之變¶
風作(釋文曰新鄭在滎/陽宛陵縣西南)¶
緇(側基/反)衣美武公也父子並爲周司徒善於其職¶
國人冝之故美其德以明有國善善之功焉(孔氏/曰武)¶
(公掘突當平王時父/謂武公父&KR0074;公也)¶
禮記緇衣子曰好賢如緇衣〇孔䕺子孔子曰¶
<pb:KR1c0017_SBCK_008-2a>¶
　於緇衣見好賢之至¶
　　此詩武公入仕于周而周人美之也&KR0002;鄭人¶
　　所作何爲三章皆言適子之館乎好賢如緇¶
　　衣所謂賢即謂武公父子也後之講師習其讀¶
　　而不知其義誤以爲稱武公之好賢遂曰明¶
　　有國善善之功失其旨矣¶
緇衣之冝兮敝予又改爲兮適子之館兮還予授¶
子之粲兮¶
毛氏曰緇黒色○王氏曰緇衣朝服也(毛氏曰/卿士聽)¶
<pb:KR1c0017_SBCK_008-2b>¶
(朝之正服也〇孔氏曰緇衣即士冠禮所云主/人𤣥冠朝服緇帶素韠是也諸侯與其巨服之)¶
(以日視朝故禮通謂此服爲朝服玉藻云天子/皮弁以日視朝則卿士朝於王服皮弁不服緇)¶
(衣退適私朝服緇衣以聽其所朝之政也考工/記鍾氏三入爲纁五入爲緅七入爲緇注染纁)¶
(者三入而成又再染以黒則爲/緅又復再染以黒則成緇矣)○程氏曰冝言¶
　其稱○毛氏曰改更也適之也○蘇氏曰諸侯¶
　入爲卿士皆受館於王室〇毛氏曰粲餐(&KR0171;尊/反)¶
　也(王氏曰粲粟治之精者〇朱氏曰/漢有白粲之刑給舂導之役是也)○范氏曰¶
　&KR0074;公武公之爲司徒上得於君下得於民其君¶
　子好之愈乆而愈不厭○朱氏曰言子之服緇¶
<pb:KR1c0017_SBCK_008-3a>¶
　衣也甚冝其或敝也則予願爲子更爲之〇范¶
　氏曰適子之館兮親之也還予授子之粲兮又¶
授之以飲食也旣親之又授之以飲食此好賢¶
　之至也(朱氏曰又將適子之館/旣還而又授子以粲也)¶
緇衣之好兮敝予又改造兮適子之館兮還予授¶
子之粲兮¶
　毛氏曰好猶冝也○鄭氏曰造爲也¶
緇衣之蓆(音/席)兮敝予又改作兮適子之館兮還予¶
授子之粲兮¶
<pb:KR1c0017_SBCK_008-3b>¶
　毛氏曰蓆大也(程氏曰蓆舒安之義/服稱其德則安舒)¶
　緇衣三章章四句¶
將(七羊/反)仲子刺莊公也不勝(音/升)其母以害其弟弟¶
叔失道而公弗制祭(側界/反)仲諌而公弗聽小不忍¶
以致大亂焉(左傳鄭武公娶于申曰武姜生莊公/及共叔叚莊公寤生驚姜氏遂惡之)¶
(愛共叔叚欲立之亟請於武公公不許及莊公即/位爲之請制公曰制巖邑也虢叔死焉他邑唯命)¶
(請京使居之謂之京城大叔祭仲曰都城過百雉/國之害也今京不度非制也君將不堪公曰姜氏)¶
(欲之焉辟害對曰不如早爲之所公曰多行不義/必自斃子姑待之旣而大叔命西鄙北鄙貳於已)¶
(公子吕請除之公曰無庸將自及大叔又收貳以/爲己邑至於廪延子封曰可矣公曰不義不暱厚)¶
<pb:KR1c0017_SBCK_008-4a>¶
(將崩大叔將襲鄭公命子封帥車二百乗以伐京/京叛大叔叚叚入於鄢公伐諸鄢大叔出奔共)¶
&KR0171;氏曰莊公欲必致叔于死叔之未襲鄭也有¶
罪而未至于死是以諌而不聽諌而不聽非愛¶
　之也未得所以殺之也毛氏不知其&KR0003;其叙此¶
詩以爲不勝其母以害其弟弟叔失道而公弗¶
禁祭仲諌而公弗聽小不忍以致大亂莊公豈¶
　不忍者哉¶
將仲子兮無踰我里無折我樹杞(音/起)豈敢愛之畏¶
我父母仲可懷也父母之言亦可畏也¶
<pb:KR1c0017_SBCK_008-4b>¶
毛氏曰將請也仲子祭仲也踰越里居也二十¶
五家爲里杞木名也(孔氏曰杞栁属也生水/傍葉麄而白色理微赤)折¶
言傷害也○李氏曰無踰我里言無與我家事¶
也○鄭氏曰無折我樹杞喻言無害我兄弟也¶
　○朱氏曰雖知汝之言誠可懷思而父母之言¶
亦豈可不畏哉¶
　五家爲鄰五鄰爲里皆有地域溝樹之故曰¶
　無踰我里無折我樹杞¶
將仲子兮無踰我牆無折我樹桑豈敢愛之畏我¶
<pb:KR1c0017_SBCK_008-5a>¶
諸兄仲可懷也諸兄之言亦可畏也¶
吕氏曰孟子曰樹牆下以桑則桑在牆下也○¶
　毛氏曰諸兄公族¶
將仲子兮無踰我園無折我樹檀豈敢愛之畏人¶
之多言仲可懷也人之多言亦可畏也¶
　毛氏曰園所以樹木檀彊忍之木(孔氏曰園者/圃之蕃故其)¶
(内可以種木也檀材可以爲車/陸璣䟽云檀木皮正青滑澤)¶
　　將仲子兮無踰我里無折我樹杞辭雖拒仲¶
　　而意則與之如侍人僚柤告昭公以去季氏¶
<pb:KR1c0017_SBCK_008-5b>¶
　之謀公執戈以懼之之𩔖豈敢愛之畏我父¶
　母則於叚非有所不忍也仲可懷也父母之¶
　言亦可畏也則拳拳於叔而不得巳於姜氏¶
　者可見矣畏我諸兄畏人之多言特迫於宗¶
　族國人之議論非愛叚也具文見意而莊公¶
　之情得矣¶
　　　將仲子三章章八句¶
叔于田刺莊公也叔處于京繕(市戰/反)甲治兵以出¶
于田國人&KR0003;(音/恱)而歸之¶
<pb:KR1c0017_SBCK_008-6a>¶
叔于田巷無居人豈無居人不如叔也洵(蘇遵/反)美¶
且仁¶
毛氏曰叔大叔叚也田取禽也巷里塗也〇鄭¶
氏曰洵信也○歐陽氏曰國人愛之以謂叔出¶
于田則所居之巷&KR0002;無人矣非實無人雖有而¶
不如叔之美且仁也○吕氏曰國人稱之如是¶
者亦不義而得衆也以得衆心爲仁以飲酒爲¶
好以善服馬爲武(楊氏曰叔叚不義而爲衆所/&KR0003;者亦以衰俗好惡毀譽不)¶
(當其實/故也)¶
<pb:KR1c0017_SBCK_008-6b>¶
叔于狩(手又/反)巷無飲酒豈無飲酒不如叔也洵美¶
且好¶
　毛氏曰冬獵曰狩○歐陽氏曰叔出則巷無可¶
飲酒之人矣¶
叔適野巷無服馬豈無服馬不如叔也洵美且武¶
鄭氏曰適之也郊外曰野服馬猶乗馬也○歐¶
陽氏曰叔出則巷無能服馬之人矣¶
　　叔于田三章章五句¶
大叔于田刺莊公也叔多才而好勇不義而得衆¶
<pb:KR1c0017_SBCK_008-7a>¶
也¶
蘇氏曰二詩皆曰叔于田故此加大以別之非¶
謂叚爲大叔也然不知者又加大于首章失之¶
矣○范氏曰莊公之於叚稔其惡而欲斃之也¶
故春秋書克叚于鄢以罪鄭伯詩人言叔多才¶
好勇而得衆心以深咎莊公夫叚之惡易知而¶
莊公之罪難見故春秋書鄭伯而詩人刺其君¶
皆本其所起以罪之所以爲丗戒也(永嘉鄭氏/曰叚以國)¶
(君介弟之親京城大叔之貴而所好者馳騁弋/獵也所矜者&KR0221;裼暴虎也所賢者射御足力也)¶
<pb:KR1c0017_SBCK_008-7b>¶
(出而人思之者飲酒服馬之儔也氣習至此而/又恃其君母之愛玩於莊公之惟其所欲而不)¶
(誰何也欲不爲叛得乎是則/置叚於必亂之地者莊公也)¶
大叔于田乗乗(下繩/證反)馬執轡如組(音/祖)兩驂如舞叔¶
在藪(素口/反)火烈具舉䄠(音/&KR0221;)禓(素歴/反)暴虎獻于公所¶
將(七羊/反)叔無狃(女九/反)戒其傷女¶
孔氏曰織組者揔紕於此成文於彼御者執轡¶
於手馬騁於道如織組之爲○毛氏曰叔之從¶
公田也驂之與服諧和中節(董氏曰五御之法/有舞交衢者蓋詩)¶
(所謂如舞者也兩服如驂與服諧和中節然馬/在車中爲服在車外爲驂服制於衡不得如舞)¶
<pb:KR1c0017_SBCK_008-8a>¶
(其言舞/者驂也)藪澤禽之府也〇朱氏曰烈熾盛貌〇¶
　毛氏曰具俱也䄠禓肉袒也(孔氏曰李廵曰䄠/禓脫衣見體曰肉)¶
(&KR0221;)暴虎空手以&KR0366;之狃習也○陳氏曰火烈具¶
舉䟽以爲宵田不知周禮中春蒐田用火弊獻¶
禽以祭社爾雅火田曰狩田未甞不用火也○¶
朱氏曰國人謂之曰請叔無習此事恐其或傷¶
女也言其得衆如此〇釋文叔于田作大叔于¶
　田者誤無作母曰夲亦作無¶
叔于田乗乗黃兩服上襄兩驂鴈行(戸郎/反)叔在藪¶
<pb:KR1c0017_SBCK_008-8b>¶
火烈具&KR0045;叔善射忌(音/記)又良御忌抑磬(苦定/反)控(口/貢)¶
(反)忌抑縱送忌¶
毛氏曰乗黃四馬皆黃〇鄭氏曰兩服中央夾¶
轅者(孔氏曰小戎云騏駵是中騧驪是驂驂與/中對文則驂在外外者爲驂則知内者爲)¶
(服故言/兩服)襄駕也上駕者言爲衆馬之最良也(朱/氏)¶
(曰猶史所/謂上駟也)鴈行者言與中服相次序(孔氏曰鴈/行者兩驂)¶
(與服馬其/首差退)良亦善也○毛氏曰揚光也忌辭也¶
○朱氏曰抑發語之辭○毛氏曰騁馬曰磬止¶
馬曰控發矢曰縱從禽曰送¶
<pb:KR1c0017_SBCK_008-9a>¶
叔于田乗乗鴇(音/保)兩服齊首兩驂如手叔在藪火¶
烈具阜叔馬慢忌叔發罕忌抑釋掤(音/氷)忌抑鬯(&KR0897;/亮)¶
(反)弓忌¶
毛氏曰驪白雜毛曰鴇(郭璞曰今所/謂烏騘馬)齊首馬首¶
齊也○鄭氏曰如手如人左右手之相佐助也¶
(朱氏曰兩服並首在前而兩驂在/旁稍出其後如人之左右手也)○毛氏曰阜¶
盛也慢遲罕希也掤所以覆矢(孔氏曰掤左傳/作氷箭䇶蓋也)¶
鬯弓弢(吐刃/反)弓(孔氏曰鬯者盛弓之器鬯謂弛/弓而納之弢○朱氏曰鬯弓囊)¶
(也)○鄭氏曰田事且畢則其馬行遲發矢希射¶
<pb:KR1c0017_SBCK_008-9b>¶
　者蓋矢弢弓言田事畢(朱氏曰言其田事將/畢而從容整暇如此)○¶
　釋文慢作嫚曰本又作慢¶
　鷙鳥將擊必匿其形二詩所載叚之輕淺如¶
　　此冝其爲莊公之所易也詩人乃&KR0002;憂其不¶
　　能制者豈其未得莊公之情也哉憂之云者¶
　　兄弟之心也欲止其惡者也涕泣而道之者¶
　　也易之云者&KR0311;敵之心也欲養其惡者也談¶
　𥬇而道之者也詩人直以兄弟之心爲莊公¶
　憂耳豈知其他哉¶
<pb:KR1c0017_SBCK_008-10a>¶
　　　大叔于田三章章十句¶
清人刺文公也髙克好(呼報/反)利而不顧其君文公¶
惡(烏路/反)而欲逺(于萬/反)之不能使髙克將(子匠/反)兵而¶
禦(魚吕/反)狄于竟陳其師旅翺(五羔/反)翔河上乆而不¶
召衆散而歸髙克奔陳公子素惡髙克進之不以¶
禮文公退之不以道危國亡師之本故作是詩也¶
(孔氏曰文公捷厲公子春秋閔公二年冬十二月/狄入衛鄭棄其師衛在河北鄭在河南恐其渡河)¶
(侵鄭故使髙克將兵於河上禦之公子素作詩/以刺之○鄭氏曰好利不顧其君注心於利也)¶
　胡氏曰人君擅一國之名寵殺生予奪惟我所¶
<pb:KR1c0017_SBCK_008-10b>¶
制爾使克不臣之罪巳著按而誅之可也情狀¶
未明黜而逺之可也愛惜其才以禮馭之可也¶
烏有假以兵權委諸境上坐視其失伍離散¶
而莫之恤乎¶
清人在彭駟介旁旁(&KR0024;彭/反)二矛(莫侯/反)重(直龍/反)英河¶
上乎翶翔¶
鄭氏曰清者髙克所帥衆之邑〇毛氏曰彭衛¶
之河上鄭之郊也○鄭氏曰駟四馬也〇毛氏曰¶
介甲也○孔氏曰四馬&KR0013;甲馳驅旁旁然不息¶
<pb:KR1c0017_SBCK_008-11a>¶
　○鄭氏曰二矛酋矛夷矛也(孔氏曰酋矛常有/四尺夷矛三㝷長)¶
(短不同其飾相累又云/一矛而有二備折壞)○毛氏曰重英有英飾¶
也(孔氏曰魯頌&KR0003;矛之飾謂之朱英則以朱染/爲英飾蓋絲纒而朱染之○王氏曰英之以)¶
(毛/羽)○朱氏曰翶翔無事之貌○永嘉鄭氏曰夫¶
擁大衆於外而無所事不爲亂則潰散爾¶
清人在消駟介麃麃(表驕/反)二矛重喬河上乎逍遥¶
　毛氏曰消河上地也麃麃武貌重喬累荷也(釋/文)¶
(云荷舊音何謂刻矛頭受刃處爲荷葉相/重累也沈胡可反謂兩矛之飾相負荷也)○釋¶
　文云韓詩喬作鷮¶
<pb:KR1c0017_SBCK_008-11b>¶
清人在軸(音/逐)駟介陶陶(徒報/反)左旋右抽(音敕/由反)中軍¶
作好(呼報/反)¶
　毛氏曰軸河上地也(孔氏曰彭消軸皆河上之/地乆不得歸師有遷移三)¶
(地亦應不/甚相逺)○董氏曰陶陶樂而自適也○鄭氏¶
　曰左謂御者右車右也中軍謂將也髙克乆不¶
　得歸日使其御者習旋其車車右抽刃自居中¶
　央爲軍之容好而巳兵車之法將居鼔下故御¶
　者在左(孔氏曰此謂將之所乗車&KR0002;士卒兵/車則左人持弓右人持矛中人御)○¶
　&KR0003;文曰詩曰左旋右搯(土刀反)搯者拔兵刃以¶
<pb:KR1c0017_SBCK_008-12a>¶
習擊刺¶
　師乆不歸無所聊頼姑遊戲以自樂也投石¶
　　超距勝之兆也左旋右抽潰之兆也不言巳¶
　　潰而言將潰其辭深其情危矣¶
　　　清人三章章四句¶
羔裘刺朝(直遥/反)也言古之君子以風(福鳯/反)其朝焉¶
羔裘如濡(音/儒)洵(音/荀)直且侯彼其(音/記)之子舎(音/赦)命不¶
渝(以朱/反)¶
　毛氏羔羊傳曰大夫羔裘○毛氏曰如濡潤澤¶
<pb:KR1c0017_SBCK_008-12b>¶
也○歐陽氏曰洵信也○釋文曰韓詩曰侯美¶
也○朱氏曰其語助也○鄭氏曰之子是子也¶
舎猶處也○毛氏曰渝變也○鄭氏曰是子處¶
命不變謂守死善道見危授命之等○董氏曰¶
韓詩彼其作彼已¶
羔裘豹飾孔武有力彼其之子&KR0022;之司直¶
毛氏曰豹飾縁(恱絹/反)以豹皮也(孔氏曰唐風云/羔裘豹祛羔裘)¶
(豹䄂禮君用純物臣/下之故䄂飾異皮)孔甚也司主也¶
羔裘晏(於諌/反)兮三英粲(采旦/反)兮彼其之子&KR0022;之彦¶
<pb:KR1c0017_SBCK_008-13a>¶
兮¶
毛氏曰宴鮮盛貌○程氏曰三英者&KR0002;素絲五¶
　紽之𩔖蓋衣服制度之節然亦未詳其制也(朱/氏)¶
(曰英裘飾也○范氏曰羔羊曰素絲五/紽五緎五緫皆所以英裘是之謂三英)○朱氏¶
　曰粲光明貌○毛氏曰彦士之美稱¶
　　羔裘三章章四句¶
遵大路思君子也莊公失道君子去之國人思望¶
焉¶
遵大路兮摻(所覽/反)執子之祛兮無我惡(烏路/反)兮不¶
<pb:KR1c0017_SBCK_008-13b>¶
寁(帀坎/反)故也¶
　毛氏曰遵循路道摻擥祛(起居/反)&KR0209;(面丗/反)也(孔氏/曰喪)¶
(服云&KR0209;屬幅祛尺二寸則&KR0209;是/祛之本祛爲&KR0209;之末俱是衣䄂)○朱氏曰君子¶
　去其國國人思而望之於其循大路而去也攬¶
　持其祛以留之曰子無惡我而不留故舊不可¶
　以遽絶也¶
遵大路兮摻執子之手兮無我魗(市由/反)兮不寁好¶
(呼報/反)也¶
　毛氏曰魗棄也(孔氏曰魗與醜古今/字醜惡可棄之物)○蘇氏曰¶
<pb:KR1c0017_SBCK_008-14a>¶
好舊好也¶
　武公之朝蓋多君子矣至於莊公尚權謀專¶
　武力氣象一變左右前後無非祭仲髙渠彌¶
　祝聃之徒也君子安得不去之乎不寁故也¶
　　不寁好也詩人豈徒勉君子遲遲其行也感¶
　　於事變而懷其舊者亦深矣¶
　　遵大路二章章四句¶
女曰雞鳴刺不&KR0003;(音/恱)德也陳古義以刺今不&KR0003;德¶
而好(呼報/反)色也¶
<pb:KR1c0017_SBCK_008-14b>¶
女曰雞鳴士曰昧旦子興視夜明星有爛(力旦/反)將¶
翶將翔弋(羊職/反)鳬(音/符)與鴈¶
蘇氏曰明星啓明也(解見/大東)○鄭氏曰弋繳(音/灼)射¶
也(孔氏曰司弓矢矰矢茀矢用諸弋射註云結/繳於矢謂之矰茀矢象焉然則繳射謂以繩)¶
(繫矢而射也&KR0003;文云繳謂生絲/爲繩也○矰音増茀扶弗反)夫婦相警覺以¶
夙興〇朱氏曰女曰雞鳴以警其夫而士曰昧¶
旦言不止於雞鳴矣婦又語其夫曰&KR0002;是則子¶
可以起而視之意者明星巳爛然矣如是則可¶
以翶翔而往弋取鳬鴈而歸也○歐陽氏曰古¶
<pb:KR1c0017_SBCK_008-15a>¶
賢夫婦相警勵以勤生之語¶
　昧晦也旦明也昧旦天欲旦晦明未辨之時¶
　也列子曰將旦昧爽之交日夕昏明之際¶
弋言加之與子冝之冝言飲酒與子偕老琴瑟在¶
御莫不靜好¶
蘇氏曰加中也史記曰以弱弓微繳加諸鳬鴈¶
　之上○毛氏曰冝肴也(朱氏曰冝和其所冝也/内則曰牛冝稌羊冝黍)¶
(豕冝稷犬冝梁/鴈冝麥魚冝苽)○朱氏曰射者男子之事而中¶
饋者婦人之職也婦人謂其夫旣得其鳬鴈以¶
<pb:KR1c0017_SBCK_008-15b>¶
歸則我當與子和其滋味之所冝以之飲酒相¶
樂期於偕老而其琴瑟之在御者亦莫不安靜¶
而和好言其和樂而不淫也(孔氏曰琴瑟之/樂在於侍御)¶
知子之來之雜佩以贈之知子之順之雜佩以問¶
之知子之好(呼報/反)之雜佩以報之¶
蘇氏曰苟子有所招來而與之友者吾將爲子¶
雜佩以贈之○毛氏曰雜佩者珩璜琚瑀衝牙¶
之𩔖(朱氏曰珩佩之上横者也下垂三道貫以/蠙珠璜如半璧繫於兩旁之下端琚如圭)¶
(而兩端正方在珩璜之中瑀如大珠在中央之/中別以珠貫下繫於璜而交貫於瑀復上繫於)¶
<pb:KR1c0017_SBCK_008-16a>¶
(珩之兩端衝牙如牙兩端皆銳横繫於瑀下與/璜齊行則衝璜出聲也○吕氏曰&KR0258;佩非特玉)¶
(也䥴燧箴筦帉&KR0868;凢可佩之物也○蠙卑民反/䥴宣爲反燧徐醉反筦忘緩反帉敷文反&KR0868;所)¶
(𩔖/反)問遺(尹季/反)也(孔氏曰曲禮云凡以苞苴簞笥/問人者左傳衛侯使人以弓問)¶
(子貢皆遺人/物謂之問)○鄭氏曰順謂與巳和順○張氏¶
曰言婦人之好德甚於男子¶
　　　女曰鷄鳴三章章六句¶
有女同車(尺奢/反)刺忽也鄭人刺忽之不昏于齊大子¶
忽甞有功於齊齊侯請妻(七計/反)之齊女賢而不取(促/句)¶
(反)卒以無大國之助至於見逐故國人刺之(鄭氏曰忽/鄭莊公丗)¶
<pb:KR1c0017_SBCK_008-16b>¶
(子𥙊仲逐之而立突○孔氏曰左傳云公之未婚于齊/也齊侯欲以文姜妻鄭大子忽及其敗戎師也齊侯又)¶
(請妻之如左傳文齊侯前欲以文姜妻忽後復欲/以他女妻忽此言齊女賢而不娶謂復請妻者)¶
廣漢張氏曰忽之不昏于齊未爲失也而詩人¶
追恨其失大國之助者蓋見忽之弱爲甚追念¶
其資於大國或有以自立此國人之情也蓋忽¶
者先君之丗子其立也正故其始也國人見其¶
逐而憐其無助至於其再入也不能懲創而用¶
賢於是至有目之爲狡童者而猶憂之而不能¶
餐不能息也又閔其無忠臣良士而至此極也¶
<pb:KR1c0017_SBCK_008-17a>¶
夫忽蓋不足道而人之情猶不欲遽絶之者以¶
其立之正故耳¶
有女同車顔如舜華(如/字)將翶將翔佩玉瓊琚彼美¶
孟姜洵(恤旬/反)美且都¶
毛氏曰親迎(魚敬/反)同車也(鄭氏曰女始乗車壻/衘輪三周御者代壻)¶
舜木槿(音/謹)也(孔氏曰其華/朝生暮落)佩有瓊琚所以納間¶
(孔氏曰納衆王/與珩上下之間)孟姜齊女〇鄭氏曰洵信也○¶
　毛氏曰都閑也(孔氏曰都者美好閑習之言司/馬相如上林賦云妖冶閑都)¶
　○王氏曰古之人於玉比德焉於瓊琚言德之¶
<pb:KR1c0017_SBCK_008-17b>¶
容於將將言德之音言所冝各以其𩔖也¶
有女同行顔如舜英將翺將翔佩玉將將(七羊/反)彼¶
美孟姜德音不忘¶
毛氏曰英猶華也○朱氏曰將將佩玉聲也○¶
李氏曰言其德音之不可忘也(長樂劉氏曰謂/齊侯請妻之音)¶
(鄭人懷之/不能忘也)¶
　　不借助於大國而自求多福忽非奮然誠有¶
　　是志也蓋其爲人淺狹而多所拘攣暗滯而¶
　　動皆疑畏浮易而不知審量孑孑然以文義¶
<pb:KR1c0017_SBCK_008-18a>¶
　自喜而國勢人情與其身之安危皆懵然莫¶
　之察也適足以取亡而巳矣使忽誠有是志而¶
　深求其實則質之弱固可強而所以持國者¶
　　固無待於外助也惟其爲善有名而無情所¶
　　以卒見嗤於祭仲而爲詩人所閔此㓛利之¶
　&KR0003;所以多勝而信道者所以益寡也¶
　　　有女同車二章章六句¶
山有扶蘇刺忽也所美非美然(朱氏曰所美非美/所謂賢者佞智者)¶
(愚/也)¶
<pb:KR1c0017_SBCK_008-18b>¶
山有扶蘇隰有荷華不見子都乃見狂且(子餘/反)¶
毛氏曰興也扶蘇扶胥小木也荷華扶渠也其¶
華菡蓞(釋文曰未開曰菡/蓞巳發曰芙蓉)子都丗之美好者也¶
　狂狂人也且辭也¶
　山冝有扶蘇者也隰冝有荷華者也朝冝有¶
　賢俊者也今觀昭公之朝者不見子都乃見¶
　狂且焉則昭公所美非美可知矣¶
山有橋松隰有游龍不見子充乃見狡童¶
蘇氏曰上竦無枝曰橋(釋文曰橋/本亦作喬)○鄭氏曰游¶
<pb:KR1c0017_SBCK_008-19a>¶
　猶放縱也○毛氏曰龍紅草也(孔氏曰龍草生/於下隰而枝葉)¶
(放縱陸璣云一名馬蓼葉大而赤白色生水澤/中髙丈餘○張氏曰游龍是葒草也其枝幹樛)¶
(屈著土處便/生根如龍也)○董氏曰子充不見於書疑亦以¶
　美著也○孔氏曰狡童非有所指斥定名也下¶
　篇刺昭公之身此篇刺昭公之所美〇范氏曰¶
　山不唯有小木而又有大材隰不唯有華而又¶
　有草然則一國之大賢材無不有人君所美冝¶
　得其美者也¶
　　　山有扶蘇二章章四句¶
<pb:KR1c0017_SBCK_008-19b>¶
蘀(他洛/反)兮刺忽也君弱臣強不倡(昌亮/反)而和(胡卧/反)也¶
蘀兮蘀兮風其吹女叔兮伯兮倡予和女¶
　毛氏曰蘀槁(苦老/反)也(鄭氏曰槁謂木葉也○孔/氏曰七月云十月隕蘀傳)¶
(云蘀落也則/落葉謂之蘀)○蘇氏曰木槁則其蘀懼風風至¶
　而隕矣○陳氏曰風其吹女者吹蘀槁也○鄭¶
　氏曰叔伯群臣相謂也群臣自以強弱相服女¶
　倡矣則我將和之¶
蘀兮蘀兮風其漂(匹遥/反)女叔兮伯兮倡予要(於遥/反)¶
女¶
<pb:KR1c0017_SBCK_008-20a>¶
毛氏曰漂猶吹也¶
　昭公微弱孤危其群臣相謂國勢如槁葉之¶
　待衝風難將及矣叔乎伯乎盍各自謀爾倡¶
　我則我其和汝要汝矣要謂要結也蓋君不¶
　能倡故其下自相倡和也¶
　　蘀兮二章章四句¶
狡童刺忽也不能與賢人圖事權臣擅(善戰/反)命也¶
(鄭氏曰權/臣祭仲也)¶
程氏曰春秋書忽止曰鄭忽蓋不以忽爲君故¶
<pb:KR1c0017_SBCK_008-20b>¶
也不以爲君故詩人目之爲狡童問碩䑕如何¶
曰魏之重斂至使人欲適彼樂國則人心之離¶
亦可見矣人心合而從之則爲君離則爲獨夫¶
彼狡童兮不與我言兮維子之故使我不能餐(七/丹)¶
(反)兮¶
范氏曰昭公有狂狡之志而無成人之實孤危¶
將亡君子憂之至於不能餐息愛君之至也夫¶
不與我言不與我食則棄賢可知也然賢人豈¶
以君之不知而浩然以忘之哉亦盡其忠愛以¶
<pb:KR1c0017_SBCK_008-21a>¶
憂之而巳¶
彼狡童兮不與我食兮維子之故使我不能息兮¶
朱氏曰不與我食猶不與我言也○毛氏曰憂¶
　不能息也¶
　　賢者於忽懇懇如此而忽不之察焉上下可¶
　　謂不交矣踈其可親親其可踈斯其所以亡也¶
　　　狡童二章章四句¶
褰(起連/反)裳思見正也狂童恣(資利/反)行(下孟/反)國人思¶
大國之正巳也(鄭氏曰狂童恣行謂突與忽爭/國更出更入而無大國正之)¶
<pb:KR1c0017_SBCK_008-21b>¶
子惠思我褰裳渉溱(側巾/反)子不我思豈無他人狂¶
童之狂也且(子餘/反)¶
　毛氏曰惠愛也○&KR0003;文溱作潧云潧水出鄭○¶
歐陽氏曰彼大國有惠然思念我鄭國之亂欲¶
來爲我討正之者非道逺而難至但褰其裳渉¶
溱水而來則至矣子不我思豈無他人者但言¶
　諸侯衆矣爾不我思則當有他國思我者爾○¶
　朱氏曰所以然者狂童之狂巳甚而不可緩也¶
　且助語辭也¶
<pb:KR1c0017_SBCK_008-22a>¶
子惠思我褰裳渉洧(于&KR0100;/反)子不我思豈無他士狂¶
童之狂也且¶
前漢地理志曰頴川陽城山洧水所出東南至¶
　長平入頴〇鄭氏曰他士猶他人也¶
　　　褰裳二章章五句¶
丰(芳凶/反)刺亂也婚姻之道缺陽倡而隂不和(胡卧/反)¶
男行而女不隨¶
子之丰兮俟我乎巷兮悔予不送兮¶
　毛氏曰丰豐滿也巷門外也○鄭氏曰子謂親¶
<pb:KR1c0017_SBCK_008-22b>¶
迎者有親迎我者面貌丰丰然豐滿出門而待¶
我於巷中悔乎我不送是子而去也○孔氏曰¶
男親迎而女不從後乃追悔此陳其辭也¶
子之昌兮俟我乎堂兮悔予不將兮¶
毛氏曰昌盛壯貌○孔氏曰王肅云升于堂以¶
俟士昏禮主人揖賔入于廟賔升堂北面奠鴈¶
再拜稽首降出婦從是則士禮受女於廟堂庶¶
人雖無廟亦當受女於寢堂○程氏曰將迎也¶
言男俟我於堂非不有禮但女不將迎也¶
<pb:KR1c0017_SBCK_008-23a>¶
衣(於旣/反)錦褧(苦逈/反)衣裳錦褧裳叔兮伯兮駕予與¶
行¶
鄭氏曰褧禪(音/丹)也蓋以禪縠(户木/反)爲之中衣裳¶
用錦而上加禪縠焉爲其文之大著也庶人之¶
妻嫁服也士妻䊷(側基/反)衣纁(許云/反)袡(如鹽/反)叔兮¶
伯兮駕予與行言此者以前之悔今則叔也伯¶
也來迎已者從之志又易也(朱氏曰婦人旣悔/其始之不送而失)¶
(此人也則曰叔兮伯兮豈無/有駕車而迎我以行者乎)¶
裳錦褧裳衣錦褧衣叔兮伯兮駕予與歸¶
<pb:KR1c0017_SBCK_008-23b>¶
孔氏曰婦人之服不殊裳而經衣裳異丈者以¶
詩須韻句故別言之耳其實婦人之服衣裳連¶
　俱用錦皆有褧故互言之¶
　　丰四章二章章三句二章章四句¶
東門之墠(音/善)刺亂也男女有不待禮而相奔者也¶
東門之墠茹(音/如)藘(力於/反)在阪(音/反)其室則邇其人甚¶
逺¶
毛氏曰東門城東門也墠除地町町(吐鼎/反)者茹¶
藘茅蒐(所留/反)也(孔氏曰除地去草故云町/町茅蒐一名茜可以染絳)〇爾¶
<pb:KR1c0017_SBCK_008-24a>¶
雅曰陂(彼冝/反)者曰阪(孔氏曰陂陀不平/而可/種者名阪)○朱氏曰¶
門之旁有墠墠之外有阪阪之上有草誌其所¶
欲奔之處也其室則邇其人甚逺者思之切欲¶
奔而未得間之辭○釋文墠作壇曰依字當作¶
墠¶
東門之栗有踐家室豈不爾思子不我即¶
　毛氏曰栗行道上栗(孔氏曰行謂道也左傳云/趙武魏絳斬行栗杜預云)¶
(行栗表/道樹)踐行列貌(伐柯/傳)即就也○朱氏曰門之¶
　旁有栗栗之下有成行列之室家亦誌其處也¶
<pb:KR1c0017_SBCK_008-24b>¶
豈不爾思子不我即俟其就已而俱往耳¶
　　東門之墠二章章四句¶
風雨思君子也亂丗則思君子不改其度焉¶
風雨凄凄(七西/反)雞鳴喈喈(音/皆)旣見君子云胡不夷¶
　毛氏曰興也○陳氏曰凄凄寒凉之氣〇毛氏¶
　曰風且雨凄凄然雞猶守時而鳴喈喈然〇朱¶
氏曰我得見此人則我心之所思豈不坦然而¶
　平哉¶
風雨瀟瀟雞鳴膠膠(音/交)旣見君子云胡不瘳(敕留/反)¶
<pb:KR1c0017_SBCK_008-25a>¶
朱氏曰瀟瀟風雨聲○毛氏曰膠膠猶喈喈也¶
瘳愈也言積思自此而愈也(李氏曰言如/病之愈也)¶
風雨如晦雞鳴不巳旣見君子云胡不喜¶
毛氏曰晦昏也○鄭氏曰巳止也○范氏曰如¶
晦又甚於瀟瀟而雞鳴不巳此所以爲不改其度¶
　　　風雨三章章四句¶
子衿(音/金)刺學校廢也亂丗則學校不脩焉¶
　程氏曰治丗則庠序之教行有法以率之不率¶
　教者有至於移屏不齒又禮義廉讓之風所漸¶
<pb:KR1c0017_SBCK_008-25b>¶
陶父兄朋友之義所勸督故人莫不強於進學¶
及夫亂世上不復主其教則無以率之風俗雜¶
亂浮偷父兄所教者趨利朋友所習者從時故¶
人莫不肆情廢惰爲自棄之人雖有賢者欲強¶
之於學亦豈能也故悲傷之而巳(王氏曰丗之/亂生於上之)¶
(人不學莫知反本以救之顧顛沛於末流以紓/目前之患而以學爲不切於丗務此學校所以)¶
(廢也○范氏曰無忠臣良/士大亂五丗學廢之由也)¶
青青子衿悠悠我心縱我不往子寧不嗣音¶
毛氏曰青衿青領也學子之所服(鄭氏曰禮父/母在衣純以)¶
<pb:KR1c0017_SBCK_008-26a>¶
(青○純/諸允反)○鄭氏曰嗣續也○程氏曰丗亂學校¶
不脩學者棄業賢者念之而悲傷故曰悠悠我¶
　心縱我不可以反求於汝謂往教強聒也子寧¶
　不思其所學而繼其音問遽爾棄絶於善道乎¶
　○董氏曰石經作子䘳&KR0003;文曰交祍也爾雅曰¶
衣眥謂之&KR0109;孫炎曰&KR0109;交領也¶
青青子佩悠悠我思縱我不往子寧不來¶
　毛氏曰佩佩玉也士佩瓀(如兖/反)珉(亡巾/反)而青組¶
　綬(孔氏曰王藻士佩瓀玟而緼組綬此云青組/綬者蓋毛讀禮記作青字其本與鄭異也)¶
<pb:KR1c0017_SBCK_008-26b>¶
　不來者言其不一來也¶
挑(他羔/反)兮逹(他末/反)兮在城闕兮一日不見如三月兮¶
毛氏曰挑逹往來相見貌(程氏曰挑輕/躍逹放恣)○鄭氏¶
　曰人廢學業但好登城闕以&KR0049;望爲樂(孔氏曰/釋宫云)¶
(觀謂之闕孫炎曰宫門𩀱闕此言在城/闕兮謂城之上別有髙闕非宫闕也)○程氏¶
　曰賢者念之一日不見如三月之乆也蓋士之¶
於學不可一日忘廢一日忘之則其志荒矣放¶
僻邪侈之心勝之矣○董氏曰崔靈恩集注逹¶
作　石經挑作㞵許愼&KR0003;文兼用此二字¶
<pb:KR1c0017_SBCK_008-27a>¶
　　　子衿三章章四句¶
揚之水閔無臣也君子閔忽之無忠臣良士終以¶
死亡而作是詩也¶
&KR0045;之水不流束楚終鮮(息淺/反)兄弟維予與女無信¶
人之言人實廷(居望/反)女¶
&KR0045;之水解見王風〇鄭氏曰作此詩者同姓臣¶
也鮮寡也○孔氏曰兄弟爭國親戚相疑唯我¶
　與汝二人而巳〇毛氏曰廷誑也〇范氏曰&KR0045;¶
　之水不流束楚弱也終鮮兄弟唯予與女無親¶
<pb:KR1c0017_SBCK_008-27b>¶
也無信人之言人實廷女小人衆也¶
&KR0045;之水不流束薪終鮮兄弟維予二人無信人之¶
言人實不信¶
　朱氏曰兄弟旣不相容所與親者二人而巳然¶
　亦不能自保於讒間此忽之所以亡也¶
　無信人之言非教之以不信人言也忽旣微¶
　弱強公子復多其臣大抵懷二心而外市僅¶
　有一二人實心向之者乃暗於情僞不知所¶
　𠋣故提耳而告之也¶
<pb:KR1c0017_SBCK_008-28a>¶
　　　揚之水二章章六句¶
出其東門閔亂也公子五爭兵革不息男女相棄¶
民人思保其室家焉(孔氏曰魯&KR0074;十一年祭仲立/突而忽奔衛是一爭也十五)¶
(年突使祭仲壻雍糾殺祭仲仲知之殺雍糾突出/奔蔡忽復歸于鄭是二爭也十七年髙渠彌弑忽)¶
(而立公子亹是三爭也十八年齊人殺子亹髙渠/彌祭仲逆子儀於陳而立之是四爭也魯莊公十)¶
(四年𫝊瑕殺子儀而納突是五爭也○朱氏曰五/爭首尾二十年○曽氏曰氓以華落色衰而相棄)¶
(背谷風以淫於新昏而棄舊室出其東門則不然/夫婦之情未甞衰薄特以兵革不息室家不保視)¶
(其去而不能留/此所以爲閔亂)¶
出其東門有女如雲雖則如雲匪我思存縞(古老/反)¶
<pb:KR1c0017_SBCK_008-28b>¶
衣綦(巨基/反)巾聊樂(音/落)我貟(音/云)¶
毛氏曰如雲衆多也縞衣白色(孔氏曰縞/細繒也)綦巾¶
蒼艾色〇孔氏曰云貟古今字助語辭也〇范氏¶
　曰今女之委棄者雖多視之而不得救者非我¶
思慮之所能及也縞衣綦巾聊樂我貟思保其¶
室家以相樂也(孔氏曰彼衆女之中有着縞素/之衣綦色之巾者是我之妻今)¶
(亦絶去且得少/留以喜樂我云)○釋文曰貟韓詩作魂¶
出其闉(音/因)闍(音/都)有女如荼(音/徒)雖則如荼匪我思¶
且(子徐/反)縞衣茹藘聊可與娛¶
<pb:KR1c0017_SBCK_008-29a>¶
毛氏曰闉曲城也闍城臺也(陳氏曰門之外有/副城囬曲以障門)¶
(者謂/之闉)荼英荼也(鄭氏曰荼茅秀物之輕者飛行/無常○孔氏曰釋草有荼苦菜)¶
(又有荼委葉邶風誰謂荼苦即苦菜也周頌以/薅荼蓼即委葉也鄭於地官掌荼注及旣夕注)¶
(與此箋皆云荼茅秀然則此言如荼乃是茅草/秀出之穗非彼二種荼草也言荼英荼者英是)¶
(白貌呉王夫差黃地之㑹言白常白旗素甲白/羽之矰望之如荼韋昭云茅荼秀亦以白色爲)¶
(如/荼)茹藘茅蒐之染女服也(鄭氏曰茅蒐染巾/也○朱氏曰茅蒐)¶
(可以/染絳)¶
　　出其東門二章章六句¶
野有蔓(音/萬)草思遇時也君之澤不下流民窮於兵¶
<pb:KR1c0017_SBCK_008-29b>¶
革男女失時思不期而㑹焉¶
　君之澤不下流蓋講師見零露之語從而附¶
　益之¶
野有蔓草零露漙(徒端/反)兮有美一人清&KR0045;婉(於阮/反)¶
兮邂(户懈/反)逅(胡豆/反)相遇適我願兮¶
　毛氏曰興也野四郊之外蔓延漙漙然盛多也¶
清&KR0045;眉目之間婉然美也邂逅不期而㑹〇朱¶
氏曰野有蔓草則零露漙矣有美一人則清&KR0045;¶
婉矣邂逅相遇則得以適我願矣(歐陽氏曰男/女婚娶失時)¶
<pb:KR1c0017_SBCK_008-30a>¶
(邂逅相遇於/草野之間)¶
野有蔓草零露瀼瀼(如羊/反)有美一人婉如清&KR0045;邂¶
逅相遇與子偕臧¶
　毛氏曰瀼瀼盛貌臧善也○朱氏曰與子偕臧¶
　猶言各得其所欲也¶
　　　野有蔓草二章章六句¶
溱(側巾/反)洧(于&KR0100;/反)刺亂也兵革不息男女相棄淫風¶
大行莫之能救焉(王氏曰羞惡之心莫不有之而/其爲至於如此者豈其人性之)¶
(固然哉兵革不息男女相棄而無所從歸也是以/至於如此然則民之失性也爲可哀君之失道也)¶
<pb:KR1c0017_SBCK_008-30b>¶
(爲可/刺)¶
范氏曰樂之淫者曰鄭衛如有王者必放鄭聲¶
然則亂關睢者莫如鄭衛故鄭詩終於亂之極¶
者焉(前漢地理志云鄭地右雒左沛食溱洧焉土/陿而險山居谷汲男女亟聚㑹故其俗淫)¶
溱與洧方渙渙兮士與女方秉蕳(古顔/反)兮女曰觀¶
乎士曰旣且(子餘/反)且往觀乎洧之外洵(息旬/反)訏(况/于)¶
(反)且樂(音/洛)維士與女伊其相謔贈之以勺(時灼/反)藥¶
毛氏曰溱洧鄭兩水名渙渙春水盛也(鄭氏曰/仲春之)¶
(時氷已釋水則渙渙然○李氏曰&KR0003;文云渙流/散也蓋春水解釋而流散也韓詩注曰鄭國之)¶
<pb:KR1c0017_SBCK_008-31a>¶
(俗三月上巳之辰往溱洧兩水之/上招魂續魄秉蘭草以祓除不祥)蕳蘭也(陸璣/䟽曰)¶
(其莖葉似藥草澤蘭廣而長節莭中赤髙四五/尺漢諸池苑及許昌宫中皆種之可著粉中藏)¶
(衣著書中/辟白魚)○鄭氏曰旣巳也洵信也○毛氏曰¶
　訏大也勺藥香草(陸璣䟽曰今藥草勺藥無香/氣未審今何草○釋文曰勺)¶
(藥韓詩云離草也言相離別贈此草也○董氏/曰古今注謂勺藥可離唐本草可離江離然則)¶
(勺藥江離也○陳氏曰勺藥者溱洧/之地冨有之詩人賦物有所因也)男女相棄¶
　各無匹偶感春氣並出託采芬芳之草而爲淫¶
　泆之行○鄭氏曰女曰觀乎欲與士觀於寛閑¶
　之處士曰巳觀矣未從之也女情急故使男往¶
<pb:KR1c0017_SBCK_008-31b>¶
觀於洧之外言其土地信寛大又樂也於是男¶
則往也○朱氏曰士與女旣相與戲謔又以勺¶
藥爲贈所以結恩情之厚也○釋文曰洵訏韓¶
詩作恂盱樂貌也¶
　蘭即今之蘭勺藥即今之勺藥陸璣必指爲¶
　他物蓋&KR0378;毛公香草之言必欲求香於柯葉¶
　置其花而不論爾¶
溱與洧瀏(音/留)其清矣士與女殷其盈矣女曰觀乎¶
士曰旣且且往觀乎洧之外洵訏且樂維士與女¶
<pb:KR1c0017_SBCK_008-32a>¶
伊其將謔贈之以勺藥¶
　毛氏曰瀏深貌殷衆也〇鄭氏曰將大也¶
　　　溱洧二章章十二句¶
鄭國二十一篇五十三章二百八十三句¶
吕氏家塾讀詩記卷第八¶
<pb:KR1c0017_SBCK_008-32b>¶
<pb:KR1c0017_SBCK_008-32b>¶

