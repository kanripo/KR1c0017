# -*- mode: mandoku-view -*-
#+TITLE: 呂氏家塾讀詩記
#+DATE: 2015-09-23 09:36:37
#+PROPERTY: JUAN 6
<pb:KR1c0017_SBCK_006-1a>¶
吕氏家塾讀詩記卷第六¶
衛¶
　&KR0003;巳見邶¶
淇奥(於六/反)美武公之德也有文章又能聽其規諫¶
以禮自防故能入相于周美而作是詩也(孔氏曰/武公和)¶
(𨤲侯子○朱氏曰武公年九十有五猶箴儆于國/曰自卿以下至于師長士苟在朝者無謂我老耄)¶
(而舎我必恪恭於朝以交戒我又作賔之&KR0004;筵抑/戒之詩以自警其能聽規諫以禮自防可知矣)¶
瞻彼淇奥緑竹猗猗(於冝/反)有匪君子如切如瑳(七/河)¶
(反)如琢如磨瑟&KR0006;僴(遐板/反)&KR0006;赫&KR0006;咺(况晚/反)&KR0006;有匪¶
<pb:KR1c0017_SBCK_006-1b>¶
君子終不可諼(况元/反)&KR0006;¶
毛氏曰興也奥隈也(長樂劉氏曰奥謂/水涯彎曲之地)○長樂¶
劉氏曰淇水之旁至今多美竹他所弗迨也(晉/左)¶
(思三都賦序云見緑竹猗猗則知衛地淇奥/之産○朱氏曰漢書所謂淇園之竹是也)○¶
　毛氏曰猗猗美盛貌(程氏曰猗猗/言竹之態)匪文章貌(王/氏)¶
(曰考功記曰且其匪色必似/鳴矣匪者有文章之謂也)治骨曰切象曰瑳¶
　玉曰琢石曰磨瑟矜莊貌僴寛大也赫有明德¶
赫赫然咺威儀容止宣著也諼忘也○大學曰¶
　如切如瑳者道學也如琢如磨者自脩也瑟&KR0006;¶
<pb:KR1c0017_SBCK_006-2a>¶
僴兮者恂慄也赫兮咺兮者威儀也有斐君子¶
終不可諠兮者道盛德至善民之不能忘也〇¶
　程氏曰赫兮咺兮成德輝著于外也首章言其¶
德美文章由善學自治而然○釋文曰韓詩竹¶
　作&KR1512;(徒沃/反)云萹筑也石經同(毛氏曰緑王芻/也竹萹竹也)咺¶
　韓詩作宣¶
瞻彼淇奥緑竹青青(子丁/反)有匪君子充耳琇瑩(音/營)¶
㑹(古外/反)弁(皮變/反)如星瑟兮僴兮赫兮咺兮有匪君¶
子終不可諼兮¶
<pb:KR1c0017_SBCK_006-2b>¶
毛氏曰青青茂盛貌(程氏曰青/青言其色)充耳謂之瑱琇¶
瑩美石也天子玉瑱諸侯以石弁皮弁(孔氏曰/弁師云)¶
(王之皮弁㑹五采玉璂諸侯及孤卿大夫之皮/弁各以其等爲之注云㑹縫中也皮弁之縫中)¶
(每貫結五采玉十二以爲飾謂之綦詩云㑹弁/如星是也武公諸侯則玉用三采而璂飾七)¶
　○鄭氏曰㑹謂弁之縫中飾之以玉皪皪而處¶
　狀似星也○程氏曰二章言其威儀之美服飾¶
　之盛¶
瞻彼淇奥緑竹如簀(音/責)有匪君子如金如錫如圭¶
如璧寛兮綽兮猗(於綺/反)重(直恭/反)較(古岳/反)兮善戲謔¶
<pb:KR1c0017_SBCK_006-3a>¶
兮不爲虐兮¶
　程氏曰如簀言其盛密比如簀○毛氏曰金錫¶
　鍊而精圭璧性有質(程氏曰言其成質之/羙如金錫圭璧然)○爾¶
　雅曰寛綽也(郭璞云謂寛裕也○程氏/曰寛弘裕也綽開豁也)○毛氏¶
　曰重較卿士之車(孔氏曰周禮輿人注云較兩/輢上岀式者則較謂車兩傍)¶
(今謂之平較但周禮無重較單較之文○吕和/叔曰古者車箱長四尺四寸三分前一後二横)¶
(一木下去車床三尺三寸謂之式又於式上二/尺二寸橫一木謂之較去車床凢五尺五寸古)¶
(人立乗&KR0002;平常則慿較&KR0002;應爲/敬則落手慿下式而頭得俯)○程氏曰善戲¶
　謔言其樂易而以禮自防節不至於過是不爲¶
<pb:KR1c0017_SBCK_006-3b>¶
虐也(毛氏曰寛緩𢎞大則雖戲謔不爲虐矣○/鄭氏曰君子之德有張有弛故不常矜莊)¶
(而時/戲謔)¶
　　　淇奥三章章九句¶
考槃刺莊公也不能繼先公之業使賢者退而窮¶
處(孔氏曰莊公/楊武公子)¶
　孔䕺子孔子曰於考槃見遯丗之士而無悶於¶
　丗○程氏曰考槃觀其名巳可見君子之心處¶
　之巳安知天下决然不可復爲雖然如此退處¶
　至於其心寤寐間不忘君(張氏曰此詩意怨而/言樂者是終山澗不)¶
<pb:KR1c0017_SBCK_006-4a>¶
(出之/意)¶
考槃在澗碩人之寛獨寐寤言永矢弗諼(况元/反)¶
　毛氏曰考成槃樂也山夾水曰澗○鄭氏曰碩¶
　大也寤覺永長諼忘也在澗獨寐覺而獨言〇¶
　程氏曰賢者之退窮處澗谷間雖德體寛裕而¶
　心在朝廷寤寐不能忘懷深念其不得以善道¶
告君故陳其由也(楊氏曰矢如臯陶矢厥謨/之矢自陳不能忘其君)○¶
　釋文曰澗韓詩作干云墝埆之處也¶
考槃在阿碩人之薖(苦禾/反)獨寐寤歌永矢弗過(古禾/反)¶
<pb:KR1c0017_SBCK_006-4b>¶
　毛氏曰曲陵曰阿薖寛大貌○楊氏曰自陳不¶
　得過君朝〇董氏曰阿韓詩作干章句曰地下¶
　而黃曰干¶
考槃在陸碩人之軸獨寐寤宿永矢弗告¶
　爾雅曰髙平曰陸○&KR0171;氏曰軸盤&KR0074;不行從容¶
自廣之謂也○楊氏曰自陳不得告君以善¶
　考槃在澗碩人之寛非所謂山澤之儒形容¶
　甚癯者也軸之義未詳以上兩章觀之&KR0171;氏¶
　　&KR0003;差近但未見訓詁所出耳¶
<pb:KR1c0017_SBCK_006-5a>¶
　　　考槃三章章四句¶
碩人閔莊姜也莊公惑於嬖妾使驕上&KR0427;莊姜賢¶
而不答終以無子國人閔而憂之¶
　孔氏曰此詩皆陳莊姜冝答而君不親¶
碩人其頎(其機/反)衣(於旣/反)錦褧(苦迥/反)衣齊侯之子衛¶
侯之妻東宮之妹邢侯之姨譚公維私¶
　毛氏曰頎長貌○鄭氏曰褧禪也衣錦尚之以¶
　禪衣爲其文之太著(&KR0003;文曰褧檾也檾枲屬〇/朱氏曰褧儀禮作景禮記)¶
(作/絅)○毛氏曰東宫齊太子也(孔氏曰左氏曰娶/於東宫得臣之妹)¶
<pb:KR1c0017_SBCK_006-5b>¶
(東宫太子所居也繫太子言之/明與同母見夫人所生之貴)女子後生曰妹¶
妻之姊妹曰姨姊妹之夫曰私○&KR0171;氏曰邢周¶
　公之後也譚近齊○白虎通曰伯子男臣子於¶
其國中襃其君爲公詩云覃公維私覃子也〇¶
　王氏曰言族𩔖之貴¶
手如柔荑(徒奚/反)膚如凝脂領如蝤(似修/反)蠐(音/齊)齒如¶
&KR0602;(戸故/反)犀螓(音/秦)首蛾(我波/反)眉巧𥬇倩(七薦/反)兮美目¶
盼(匹莧/反)兮¶
毛氏曰如荑之新生如脂之凝(朱氏曰茅之始/生曰荑脂之凝)¶
<pb:KR1c0017_SBCK_006-6a>¶
(者曰/膏)領頸也蝤蠐蝎蟲也(孔氏曰蝤蠐在木中/白而長故以比頸)¶
&KR0602;犀&KR0602;瓣(朱氏曰瓠犀&KR0602;中之子也言/其方正㓗白而比次整齊也)螓首廣¶
顙而方(鄭氏曰螓謂蜻蜻也○孔氏曰蜻蜻/如蟬而小有文此蟲額廣而且方)○¶
朱氏曰蛾𧖟蛾也其眉細而長○毛氏曰倩好¶
口輔(孔氏曰服䖍云輔上頷車也是/牙外之皮膚頰下之別名也)盼白黒分¶
(朱氏曰白/黒分明)○王氏曰言容色之美〇論語子夏¶
問曰巧𥬇倩兮美目盻兮素以爲絢兮注上二¶
　句在衛風碩人之二章下一句逸¶
碩人敖敖(五刀/反)&KR0003;(始銳/反)于農郊四牡有驕(起橋/反)朱¶
<pb:KR1c0017_SBCK_006-6b>¶
幩(符云/反)鑣鑣(表驕/反)翟茀(音/弗)以朝(直遥/反)大夫夙退無¶
使君勞¶
　毛氏曰敖敖長貌○孔氏曰&KR0003;舎也○毛氏曰¶
農郊近郊○朱氏曰四牡車之四馬○毛氏曰¶
　驕壯貌幩飾也人君以朱纒鑣扇汗且以爲飾¶
(釋文曰鑣馬銜外鐵也一名扇汗又曰排沫○/孔氏曰此鑣自解飾之所施非經中之鏕也)¶
　鑣鑣盛貌(孔氏曰四牝之馬鑣鑣/而盛清人云駟介麃麃)翟車也夫人¶
　以翟羽飾車茀蔽也(孔氏曰婦人乘車不露見/車之前後設幛以自隱蔽)¶
(謂之茀因以翟羽爲之飾蓋/厭翟也次其羽使相厭也)○朱氏曰言莊姜¶
<pb:KR1c0017_SBCK_006-7a>¶
自齊來嫁舎止近郊乘是車馬之盛以入君之¶
　朝國人樂得以爲莊公之配故謂諸大夫朝於¶
君者冝早退無使君勞於政事而不得與夫人¶
　相親也(鄭氏曰以君夫人新爲妃耦冝親親之/故也○玉藻曰君日岀而視朝退適路)¶
(寢聽政使人視大夫大/夫退然後適小寢釋服)○釋文曰&KR0003;本或作稅¶
河水洋洋北流活活(古闊/反)施罛(音/孤)濊濊(呼活/反)鱣(陟/連)¶
(反)鮪(于&KR0100;/反)發發(&KR0024;末/反)葭(音/加)菼(他覽/反)揭揭(居謁/反)庶姜¶
孽孽(魚竭/反)庶士有朅(欺列/反)¶
　孔氏曰河在齊西北流(董氏曰齊地西至於河/衛居河之西則自齊適)¶
<pb:KR1c0017_SBCK_006-7b>¶
(衛河界其中故/曰北流活活)○毛氏曰洋洋盛大也活活流¶
　也罛魚罟濊濊施之水中(&KR0003;文曰濊礙流也○/朱氏曰濊濊罟入水)¶
(聲/也)鱣鯉也鮪鮥(音/洛)也(孔氏曰郭璞云鯉今赤鯉/也鱣大魚似鱏而短鼻口)¶
(在頷下體有邪行甲無鱗大者長二三丈今江/東呼爲黃魚陸璣云鮪魚形似鱣而青黒頭小)¶
(而尖似鐵兠鍪大者不過七八尺一/名鮥以今驗之則鯉鮪鱣鮥皆異魚)發發盛貌¶
(釋文曰魚著/網尾發發然)葭蘆菼薍(五患/反)也(孔氏曰郭璞云/蘆葦也薍似葦)¶
(而小陸璣云薍或謂之荻至秋堅成/則謂之萑以今驗之蘆薍别草也)揭揭長也¶
　○鄭氏曰庶姜謂姪娣○毛氏曰孽孽盛飾○¶
　董氏曰庶士其媵臣也○鄭氏曰此章言齊地¶
<pb:KR1c0017_SBCK_006-8a>¶
廣饒士女佼好禮儀之備而君何爲不答夫人¶
○釋文曰發韓詩作鱍孽韓詩作䡾朅韓詩作¶
桀¶
　　　碩人四章章七句¶
氓刺時也宣公之時禮義消亡淫風大行男女無¶
別遂相奔誘華(户花/反)落色衰復相棄背或乃困而¶
自悔喪其妃(音/配)耦故序其事以風(福鳯/反)焉美反正¶
刺淫泆也(長樂劉氏曰夫婦者五品之本匹配雖/自於人謀義理實根於天地順其道者)¶
(足以安於其位逆其理者無以保於其生蓋肇有/人倫以來未聞違理犯義終其身而弗悔者宣公)¶
<pb:KR1c0017_SBCK_006-8b>¶
(不道自班於禽犢不足紀也風化流於其民陷之/於不義而顛沉其生亦可傷哉故氓之詩不罪於)¶
(其民而曰刺時者知/風之自於其君也)¶
陳氏曰詩人蓋有所指而云備一人之始末以¶
　爲戒也¶
　　美反正刺淫泆此兩語煩贅見棄而悔乃人¶
　　情之常何美之有¶
氓之蚩蚩(尺之/反)抱布貿(莫豆/反)絲匪來貿絲來即我¶
謀送子渉淇至于頓丘匪我愆期子無良媒將(七/羊)¶
(反)子無怒秋以爲期¶
<pb:KR1c0017_SBCK_006-9a>¶
　毛氏曰氓民也○朱氏曰蚩蚩無知之貌○毛¶
　氏曰布幣也(鄭氏曰幣者所/以貿買物也)○鄭氏曰季春始¶
　𧖟孟夏賣絲匪非即就也子者男子之通稱〇¶
　毛氏曰丘一成爲頓丘○鄭氏曰良善也將請¶
　也此民非來買絲但來就我欲與我謀爲室家¶
　也言民誘己己乃送之渉淇水至此頓丘定室¶
　家之謀非我心欲過子之期子無善媒來告期¶
　時民欲爲近期故語之曰請子無怒秋以與子¶
　爲期(朱氏曰&KR0004;言氓者始見其來莫知其爲誰/何也旣與之謀則爾汝之矣此言之次第)¶
<pb:KR1c0017_SBCK_006-9b>¶
　　氓假貿絲而來即我謀本謀挈是女而歸也¶
　　及氓之歸是女乃遲遲未行送之於野謂之¶
　　曰匪我愆期也子無良媒以往來道逹故我¶
　　行計未成耳¶
乗彼垝(俱毀/反)垣(音/𡊮)以望復𨵿不見復𨵿泣涕漣漣¶
(音/連)旣見復𨵿載𥬇載言爾卜爾筮體無咎言以爾¶
車來以我賄(呼罪/反)遷¶
　毛氏曰垝毀也○蘇氏曰復𨵿氓之所在也〇¶
　李氏曰不見復𨵿泣涕漣漣言其未見也其¶
<pb:KR1c0017_SBCK_006-10a>¶
憂如此旣見復𨵿載𥬇載言言其旣見也其喜¶
如此○毛氏曰龜曰卜蓍曰筮體兆卦之體(孔/氏)¶
(曰謂龜兆筮卦也二者皆有繇辭左傳曰其繇/曰一薰一蕕十年尚猶有臭是龜之繇易曰困)¶
(于石據于蒺藜/是卦之繇也)賄財遷徙也○歐陽氏曰子初¶
來即我謀我旣許子而爾乃决以卜筮於是我¶
　從子而往爾¶
桑之未落其葉沃&KR0002;于嗟鳩兮無食桑葚(音/甚)于嗟¶
女兮無與士耽(都南/反)士之耽兮猶可&KR0003;也女之耽¶
兮不可&KR0003;也¶
<pb:KR1c0017_SBCK_006-10b>¶
　朱氏曰沃&KR0002;潤澤貌〇歐陽氏曰桑之沃&KR0002;諭¶
　男情意盛時可愛至黃而殞又諭男意易得衰¶
　落(朱氏曰桑之沃&KR0002;以比始者容色美盛情好/歡洽之時也桑之黃落以比色衰而愛弛也)¶
　○毛氏曰鳩鶻(音/骨)鳩也食桑葚過則醉而傷其¶
　性耽樂也○鄭氏曰&KR0003;解也士有百行可以功¶
　過相除至於婦人無外事惟以貞信爲節○朱¶
　氏曰士之耽猶可&KR0003;而女之耽不可&KR0003;者婦人¶
　深自媿悔之辭主言婦人惟以貞信爲節一失¶
　其正則餘無可觀爾非眞以士之耽爲可&KR0003;而¶
<pb:KR1c0017_SBCK_006-11a>¶
　恕之也¶
桑之落矣其黃而隕自我徂爾三歳食貧淇水湯¶
湯(音/傷)漸(子廉/反)車帷裳女也不爽士貳其行(下孟/反)士¶
也罔極二三其德¶
　毛氏曰隕墮也○孔氏曰自我往爾男子之家¶
　三歳之後貧於衣食○毛氏曰湯湯水盛貌帷¶
　裳婦人之車也(鄭氏曰帷裳童容也○孔氏曰/童容以帷障車之旁如裳以爲)¶
(容/飾)爽差也○朱氏曰淇水漸其車之帷裳言見¶
　弃而歸也女未甞差其所守而士者自貳其行¶
<pb:KR1c0017_SBCK_006-11b>¶
蓋由其心無所至極而二三其德故也¶
三歳爲婦靡室勞矣夙興夜寐靡有朝矣言旣遂¶
矣至于暴矣兄弟不知咥(許意/反)其𥬇矣靜言思之¶
躬自悼矣¶
　朱氏曰靡不也夙早也興起也咥𥬇貌言我三¶
歳爲婦盡心竭力不以室家之勞爲勞早起夜¶
　卧無有一朝不然者與爾始相與謀約之言旣¶
　巳遂矣而爾遽以暴戾加已○鄭氏曰兄弟在¶
　家不知我之見酷暴&KR0002;其知之則咥咥然𥬇我¶
<pb:KR1c0017_SBCK_006-12a>¶
　○朱氏曰然亦何所歸咎哉但靜而思之躬自¶
痛悼而巳蓋淫奔從人不爲兄弟所齒故也¶
及爾偕老老使我怨淇則有岸隰則有泮(音/畔)緫角¶
之宴言𥬇晏晏信誓旦旦不思其反反是不思亦¶
巳焉哉¶
朱氏曰及與也○毛氏曰泮坡也(鄭氏曰泮讀/爲畔畔崖也)¶
　緫角結髮也(孔氏曰婦人未笄直/結其髮聚之爲兩角)晏晏和柔也¶
　○孔氏曰旦旦猶怛怛(鄭氏曰言其/懇惻欵誠)○蘇氏曰¶
　始也將與女偕老今老而反使我怨淇猶有岸¶
<pb:KR1c0017_SBCK_006-12b>¶
隰猶有畔何女心之不可知也○朱氏曰我緫¶
角之時與爾宴樂言𥬇成此信誓曽不思其反¶
復以至於此也旣不思其反復而至此矣則亦¶
如之何哉亦巳而巳矣左傳曰思其終也思其¶
復也思其反之謂也〇&KR0003;文旦旦作&KR1556;&KR1556;¶
　　　氓六章章十句¶
竹竿衛女思歸也適異國而不見答思而能以禮¶
者也(范氏曰夫婦之際猶君臣之交或遇或不遇/命也進不見答退不得歸則如之何以禮自)¶
(止而巳衛之賢女唯安於/義命是以雖憂而不困也)¶
<pb:KR1c0017_SBCK_006-13a>¶
籊籊(他歴/反)竹竿以釣于淇豈不爾思逺莫致之¶
　毛氏曰籊籊長而殺也○歐陽氏曰衛女之思¶
歸者述其國俗之樂云有籊籊然執竿以釣于¶
　淇者我在家時常出而見之○朱氏曰我豈不¶
　思衛乎逺而不可至爾¶
泉源在左淇水在右女子有行逺(于萬/反)兄弟父母¶
泉源解見泉水○李氏曰言舊時游泳二水之¶
間其樂如此今也嫁於異國而不得見也故曰¶
女子有行逺父母兄弟¶
<pb:KR1c0017_SBCK_006-13b>¶
淇水在右泉源在左巧𥬇之瑳(七可/反)佩玉之儺(乃可/反)¶
　毛氏曰瑳巧𥬇貌儺行有節度〇歐陽氏曰思¶
衛女之在其國者巧𥬇佩玉威儀閑暇樂然於¶
　二水之上念已有所不如也¶
淇水滺滺(音/由)檜楫松舟駕言岀遊以冩我憂¶
毛氏曰滺滺流貌檜栢葉松身楫所以櫂(直教/反)¶
舟(釋文曰方言云楫謂之橈或謂之櫂橈/音饒○釋名云楫捷也撥水行舟疾也)○歐¶
陽氏曰淇水滺滺然有乗舟而遊者亦可樂也¶
○朱氏曰駕言出遊以冩我憂與泉水之卒章¶
<pb:KR1c0017_SBCK_006-14a>¶
　同意○釋文滺滺作浟浟曰本亦作滺¶
　　　竹竿四章章四句¶
芄(音/丸)蘭刺惠公也驕而無禮大夫刺之(杜預云惠/公即位時)¶
(年十/五六)¶
芄蘭之支童子佩觿(許規/反)雖則佩觿能不我知容¶
兮遂兮垂帶悸(其季/反)兮¶
　毛氏曰興也○鄭氏曰芄蘭柔弱(孔氏曰芄蘭/蔓生斷之有)¶
(白汁可啖一名蘿摩幽州人/謂之雀瓢此草支葉柔弱)○朱氏曰支枝同¶
(沈括云支莢也芄蘭生莢/支出於葉間垂之如觿狀)○毛氏曰觿所以解¶
<pb:KR1c0017_SBCK_006-14b>¶
結成人之佩也(孔氏曰觿貌如錐以/象骨爲之可以解結)人君治成¶
人之事雖童子猶佩○朱氏曰雖則佩觿然無¶
成人之德但能傲然不我知而巳言驕而無禮¶
餘無所能也容兮遂兮舒緩放肆之貌悸帶下¶
垂之貌(鄭氏曰容容刀也〇孔氏曰大東云鞙/鞙佩璲璲佩玉也〇毛氏曰垂其紳帶)¶
(悸悸然/有節度)〇董氏曰支石經作枝&KR0003;文同¶
讓之葉童子佩韘(失渉/反)雖則佩韘能不我甲容¶
兮遂兮垂帶悸兮¶
朱氏曰沈括云芄蘭之葉如佩韘之狀〇毛氏¶
<pb:KR1c0017_SBCK_006-15a>¶
　曰韘玦也能射御則佩韘(孔氏曰玦决也挾矢/時著右手巨指以鈎)¶
(弦用象/骨爲之)甲狎也〇廣漢張氏曰獨再言容兮遂¶
兮垂帶悸兮而其驕慢無所知之氣象蓋莫掩¶
矣〇釋文曰甲韓詩作狎¶
　能不我甲言但能不我親狎妄自尊大而巳¶
　　芄蘭二章章六句¶
河廣宋襄公母歸于衛思而不止故作是詩也(鄭/氏)¶
(曰宋&KR0074;公夫人衛文/公之妹生襄公而出)¶
　孔氏曰夫人爲先君所出其子承父之重與祖¶
<pb:KR1c0017_SBCK_006-15b>¶
　爲一體母出與廟絶不可以私反故義不得也¶
　○范氏曰夫人之不往義也天下豈有無母之¶
　人歟有千乗之國而不得養其母則人之不幸¶
　也爲襄公者將&KR0002;之何生則致其孝没則盡其¶
　禮而巳衛有婦人之詩自莊姜至於襄公之母¶
　六人焉皆止於禮義而不敢過也夫以衛之政¶
　教淫僻風俗傷敗然而女子猶知有禮而畏義¶
　如此者蓋以先王之化所及也¶
　　&KR0003;苑曰宋襄公爲太子請於&KR0074;公曰請使目¶
<pb:KR1c0017_SBCK_006-16a>¶
　夷立公曰何故對曰臣之舅在衛愛臣&KR0002;終¶
　立則不可以往味此詩而推其母子之心蓋¶
　　不相逺所載似可信也不曰欲見母而曰欲¶
　　見舅者恐傷其父之意也母之慈子之孝皆¶
　　止於義而不敢過焉不幸處母子之變者可¶
　　以觀矣¶
誰謂河廣一葦(韋&KR0017;/反)杭(户郎/反)之誰謂宋逺&KR0613;(丘䜴/反)¶
予望之¶
　毛氏曰杭度也○鄭氏曰誰謂河水廣與(音/餘)一¶
<pb:KR1c0017_SBCK_006-16b>¶
葦加之則可以渡之喻狹也今我之不渡直自¶
不往耳非爲其廣予我也誰謂宋國逺與我&KR0613;¶
足則可以望見之亦喻近也今我之不往直以¶
義不往耳非爲其逺(孔氏曰文公之時衛已在/河南自衛適宋不渡河此)¶
(假有渡者之辭宋今睢陽去/衛甚逺言宋近猶喻河狹)¶
誰謂河廣曽不容刀誰謂宋逺曽不崇朝¶
鄭氏曰不容刀亦喻狹小船曰刀(孔氏曰釋名/云三百斛曰)¶
(刀江南所謂短而/廣安而不傾者也)崇終也行不終朝亦喻近¶
　　　河廣二章章四句¶
<pb:KR1c0017_SBCK_006-17a>¶
伯兮刺時也言君子行役爲(于僞/反)王前驅過時而¶
不反焉(鄭氏曰衛宣公之時蔡人衛人陳人從王/伐鄭○朱氏曰先儒以此詩疑此時作然)¶
(無明文/可考)¶
范氏曰居而相離則思期而不至則憂此人之¶
情也文王之遣戍役周公之東征其詩皆叙其¶
室家之情男女之思以閔之故其民恱而忘死¶
聖人能通天下之志是以能成天下之務兵者¶
毒民於死地者也孤人之子寡人之妻傷天地¶
之和致水旱之災故聖王重之如不得巳而行¶
<pb:KR1c0017_SBCK_006-17b>¶
則告以歸期念其勤勞哀傷慘怛不啻如在巳¶
是以詩美之則言其君上之閔恤刺之則録其¶
室家之怨思以爲人情不出乎此也¶
　爲王前驅特詩中之一語非大義也¶
伯兮朅(丘列/反)兮&KR0022;之桀兮伯也執殳(市朱/反)爲(于僞/反)¶
王前驅¶
鄭氏曰伯君子字也〇毛氏曰朅武貌〇鄭氏¶
　曰桀英桀〇毛氏曰殳長丈二而無刃○朱氏¶
　曰婦人自言其君子之才之美如是今乃執殳¶
<pb:KR1c0017_SBCK_006-18a>¶
而爲王前驅也¶
自伯之東首如飛蓬豈無膏沐誰適(都歴/反)爲容¶
朱氏曰蓬草也首如飛蓬髪亂也〇毛氏曰婦¶
　人夫不在無容飾適主也(朱氏曰傳云/女爲&KR0003;巳容)¶
　膏所以膏首面沐蓋潘也左氏傳遺之潘沐¶
　杜預注云潘米汁可以沐頭魯遣展喜以膏¶
　　沐勞齊師則膏非專婦人用也¶
其雨其雨杲杲(古老/反)出日願言思伯甘心首疾¶
　朱氏曰其者兾其將然之辭○鄭氏曰人言其¶
<pb:KR1c0017_SBCK_006-18b>¶
雨其雨而杲杲然日復出猶我言伯且來伯且¶
來復不來願念也甘心如人心𥊏欲所貪口味¶
不能絶也○朱氏曰望其君子之歸而不歸也¶
是以不堪憂思之苦而甘心於首疾也¶
焉(於䖍/反)得諼(况𡊮/反)草言樹之背(音/佩)願言思伯使我¶
心痗(音每又/音悔)¶
毛氏曰諼草令人忘憂(孔氏曰諼訓/忘非草名)背北堂也¶
(孔氏曰士昬禮云婦洗在北堂有司徹云主婦/北堂房室所居之地揔謂之堂房半以北爲北)¶
(堂房半以/南爲南堂)痗病也〇孔氏曰何處得一忘憂之¶
<pb:KR1c0017_SBCK_006-19a>¶
草我樹之於北堂之上兾觀之以忘憂〇朱氏¶
　曰思得草之美者玩以忘憂然丗豈有是哉則¶
亦思之不巳而心痗焉爾心痗則其病益深非¶
特首疾而巳也〇釋文曰諼本又作萱(&KR0003;文作/藼云令)¶
(人忘憂也○董氏曰/韓詩作焉得萱草)¶
　　　伯兮四章章四句¶
有狐刺時也衛之男女失時喪其妃(音/配)耦焉古者¶
國有凶荒則殺(所戒/反)禮而多昬㑹男女之無夫家¶
者所以育人民也(孔氏曰大司徒曰以荒政十有/二聚萬民十曰多昬注云不備)¶
<pb:KR1c0017_SBCK_006-19b>¶
(禮而娶㛰者多也○長樂劉氏曰夫婦之禮雖不/可不謹於其始然民有細微貧弱者或困於凶荒)¶
(必待禮而後昬則男女之失時者多無室家之養/聖人傷之寧&KR0022;典之或違而不忍失其昬嫁之時)¶
(也故有荒政多昬之禮所以使之相依以爲生而/又以育人民也詩不云乎愷悌君子民之父母苟)¶
(無子育兆庶之/心其能迨此哉)¶
有狐綏綏在彼淇梁心之憂矣之子無裳¶
毛氏曰興也○朱氏曰綏綏獨行求匹之貌〇¶
毛氏曰石絶水曰梁○范氏曰孤獨行於水之¶
梁失其所也○鄭氏曰之子是子也時婦人喪¶
其妃耦寡而憂是子無裳無爲作裳者欲與爲¶
<pb:KR1c0017_SBCK_006-20a>¶
室家¶
有狐綏綏在彼淇厲心之憂矣之子無帶¶
　毛氏曰厲深可厲之旁(王氏曰岸/近危曰厲)帶所以申束¶
　衣¶
有狐綏綏在彼淇側心之憂矣之子無服¶
李氏曰無服言其衣服之不備也¶
　　　有狐三章章四句¶
木𤓰美齊桓公也衛國有狄人之敗出處于漕齊¶
桓公救而封之遺(唯季/反)之車馬器服焉衛人思之¶
<pb:KR1c0017_SBCK_006-20b>¶
欲厚報之而作是詩也(孔氏曰衛立戴公以廬于/漕齊&KR0074;公使公子無虧帥)¶
(車三百乗甲士三千人以戍漕歸公乗馬祭服五/稱牛羊豕雞狗皆三百與門材歸夫人魚軒重錦)¶
(三十兩戴公卒文公立齊&KR0074;公又/城楚丘以封之與之繫馬三百)¶
投我以木𤓰報之以瓊琚(音/居)匪報也永以爲好(呼/報)¶
(反)也¶
　毛氏曰木𤓰楙木也(孔氏曰郭璞云實如小𤓰/酢可食〇徐氏曰𤓰有𤓰)¶
(瓞桃有羊桃李有雀李此皆枝蔓/也故言木𤓰木桃木李以别之也)瓊玉之美者¶
(&KR0003;文曰瓊/赤玉也)琚佩玉名○李氏曰言人遺我以微¶
　物必有以厚報之况齊&KR0074;公之德如此其大則¶
<pb:KR1c0017_SBCK_006-21a>¶
報之當如何○朱氏曰投我以木𤓰而報之以¶
瓊琚報之厚矣而猶曰非敢以爲報姑欲長以¶
爲好而不忘爾蓋報人之施而曰如是報之足¶
矣則報者之情倦而施者之德忘惟其歉然常¶
&KR0002;無物可以報之則報者之情施者之德兩無¶
窮也¶
投我以木桃報之以瓊瑶(音/遥)匪報也永以爲好也¶
　毛氏曰瓊瑶羙石¶
投我以木李報之以瓊&KR0380;(音/乆)匪報也永以爲好也¶
<pb:KR1c0017_SBCK_006-21b>¶
毛氏曰瓊&KR0380;玉名(孔氏曰瓊是玉之羙名非玉/名也琚瑶&KR0380;三者互也琚言)¶
(佩玉名瑶&KR0380;亦佩玉名瑶言羙石玖言玉名明/此三者皆玉石雜也故丘中有麻傳云&KR0380;石次)¶
(玉是玖非全玉也○釋/文曰玖字書云玉黒色)○孔子曰吾於木𤓰見¶
苞苴之禮行(鄭氏曰以果實相遺者必/苞苴之尚書曰厥苞橘柚)¶
　　　木𤓰三章章四句¶
衛國十篇三十四章二百三句¶
吕氏家塾讀詩記卷第六¶

