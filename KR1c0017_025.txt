# -*- mode: mandoku-view -*-
#+TITLE: 呂氏家塾讀詩記
#+DATE: 2015-09-23 09:36:37
#+PROPERTY: JUAN 25
<pb:KR1c0017_SBCK_025-1a>¶
吕氏家塾讀詩記卷第二十五¶
正大雅¶
　說已見正小雅¶
文王之什¶
文王文王受命作周也(歐陽氏曰周自上丗以來/積功累仁至於文王威德)¶
(並著周國自此盛大至武王因之遂伐紂滅商而/有天下然以盛德爲天所相而興周者自文王始)¶
(也其義如此而巳故序但言受命作周不言受命/稱王也○㳺氏曰君臣之分由天地尊卑紂在上)¶
(而文王稱王是二天子也服事商之道固如是耶/書所謂九年大統未集者後丗以虞芮質成爲文)¶
(王受命之始故也觀武王於㤗誓三篇稱文王爲/文考至武成而柴望然後稱文考爲文王則可知)¶
<pb:KR1c0017_SBCK_025-1b>¶
(矣孰謂至德如文王一言一動順/帝之則乃盗虚名而拂天理乎)¶
張氏曰文王之於天下都無所與惟正已而巳¶
　後丗多疑文王行善以傾紂之天下正猶曹丕¶
　語禪讓之事曰舜禹之事吾知之矣觀文王一¶
　篇便知文王之德性文王之德業固美更得詩¶
　人能道之(朱氏曰文王之德業固美矣詩人所/以稱述之者又極形容之妙是以其)¶
(辭尤粹學者於此而盡心焉/則凢其德性之藴皆可見矣)¶
　　按吕氏春秋周公旦乃作詩曰文王在上於¶
　　昭于天周雖舊&KR0022;其命惟新以繩文王之德¶
<pb:KR1c0017_SBCK_025-2a>¶
　　熟味此詩信非周公莫能作也¶
文王在上於(音/烏)昭于天周雖舊&KR0022;其命維新有周¶
不顯帝命不時文王陟降在帝左右¶
　毛氏曰於歎辭昭見也(鄭氏曰/著見也)不顯顯也不時¶
時也陟升也○朱氏曰文王在上尊仰之辭也¶
　於昭于天歎其德之昭明上徹于天也言文王¶
與天同德也○王氏曰周受封自后稷則其爲¶
&KR0022;舊矣(董氏曰按后稷封邰至太王始/自&KR0206;來從至于歧山是爲周&KR0022;)至文王¶
　而天命之肇造區夏則其命維新矣不顯則所¶
<pb:KR1c0017_SBCK_025-2b>¶
　以甚言其顯也不時則所以甚言其時也唯其¶
　道之顯是以爲帝命之時也(朱氏曰猶言豈不/顯豈不時也蓋古)¶
(語聲急而然○丘氏曰帝命/不及時而至乎及時而至也)○朱氏曰夫文王¶
　在上而於昭于天則有周之德豈不顯乎周雖¶
　舊&KR0022;而其命維新則上帝之命豈不時乎德顯¶
　命時間不容息蓋以文王德合乎天一陟一降¶
　常&KR0002;在上帝之左右與之同運而無違也(歐陽/氏曰)¶
(謂其俯仰之間常如在帝左右○程氏曰文王/陟降在帝左右不識不知順帝之則不作聦明)¶
(順天理也○蘇氏曰文王陟降在帝左右蓋聖/人先天而天弗違後天而奉天時與天如一故)¶
<pb:KR1c0017_SBCK_025-3a>¶
(也詩於天人之際/多以陟降言之)¶
亹亹(音/尾)文王令聞(音/問)不巳陳錫哉周侯文王孫¶
子文王孫子本支百丗凢周之士不顯亦丗¶
　毛氏曰亹亹勉也○鄭氏曰令善也聞聲聞也¶
　陳敷也(莆田鄭氏/曰陳徧也)○杜氏左傳注曰錫賜也○¶
李氏曰哉者語辭也○毛氏曰侯維也本本宗¶
　也支支子也○朱氏曰所謂亹亹文王文王非¶
　有所勉也蓋其純亦不巳而人見其亹亹也其¶
　德不巳則令問亦不巳(李氏曰惟文王亹亹故/其令聞亦不巳蓋有實)¶
<pb:KR1c0017_SBCK_025-3b>¶
(者必有名也孟子曰源泉混混不捨晝夜盈科/而後進有本者如是苟爲無本七八月之間&KR0040;)¶
(集溝澮皆盈其涸可立/而待又安能不巳乎)德盛如是故上帝敷錫¶
　於周維以文王孫子觀之則可見矣蓋其本宗¶
　則百丗爲天子支庶則百丗爲諸侯(鄭氏曰其/子孫適爲)¶
(天子庶爲諸/侯皆百丗)皆天命也不惟如此而巳而又及¶
　其臣子使凢周之士亦丗丗脩德而與周匹休¶
　焉不顯亦丗猶曰豈不顯乎其亦丗也蓋言其¶
　傳丗永乆而以不顯二字歎之以足其辭也(王/氏)¶
(曰凢周之士亦皆丗顯則秉文之德故也○李/氏曰非特文王之子孫也凢周之士亦皆丗丗)¶
<pb:KR1c0017_SBCK_025-4a>¶
(而顯也天之所以錫文王亦可謂至/矣〇莆田鄭氏曰此所以爲徧賜也)○董氏曰¶
亹亹文王集注作娓娓文王按說文娓娓勉也¶
　然則字當作娓(宋氏國語&KR0024;音曰說文無亹字/徐&KR0599;以爲字當從女從尾改之)¶
(驚/俗)左氐羊舌職陳&KR0074;子國語芮良夫引詩作陳¶
　錫載周¶
丗之不顯厥猶翼翼思皇多士生此王國王國克¶
生維周之楨(音/貞)濟濟(子禮/反)多士文王以寧¶
　鄭氏曰猶謀也○毛氏曰翼翼恭敬也思辭也¶
○顔氏漢書注曰皇美也○毛氏曰楨幹也濟¶
<pb:KR1c0017_SBCK_025-4b>¶
　濟多威儀也(顔氏漢書注/曰濟濟盛貌)○鄭氏曰周之臣旣¶
　丗丗光明其爲君謀事忠敬翼翼然(王氏曰/丗之顯)¶
(則以厥猶翼翼也濟濟多士秉/文之德則厥猶翼翼可知矣)○顔氏漢書注¶
　曰美哉多士生此周王之國也○王氏曰楨國¶
　所恃以立也周獲天人之助矣故能生周之楨¶
　也○朱氏曰文王之國能生此衆多之士則可¶
　以爲國之幹而文王亦賴以爲安矣(前漢書王/褒曰濟濟)¶
(多士文王以寧蓋信乎其以寧也○長樂劉氏/曰濟濟多士本由文王教化陶範而後生也而)¶
(文王之天下&KR0022;國又待多士濟濟以爲安寧焉/猶人勤於菑田反以自養樂於植材反以自庇)¶
<pb:KR1c0017_SBCK_025-5a>¶
穆穆文王於緝(七入/反)熙(許其/反)敬止假(古雅/反)哉天命¶
有商孫子商之孫子其麗(力計/反)不億上帝旣命侯¶
于周服¶
王氏曰穆穆敬也美也(朱氏曰穆穆/深逺之意)○孔氏曰¶
於嘆美之辭〇王氏曰緝續也○蘇氏曰熙光¶
也(爾雅曰緝/熙光也)○朱氏曰繼續光明亦不巳之意¶
　○孔氏曰止爲語辭○蘇氏曰假大也○毛氏¶
　曰麗數也〇孔氏曰不億其數至多不徒止於¶
　一億而巳○鄭氏曰周服周之九服也〇朱氏¶
<pb:KR1c0017_SBCK_025-5b>¶
曰穆穆然文王之德不巳其敬如此是以大命¶
集焉以有商孫子觀之則可見矣〇歐陽氏曰¶
大哉天命商之子孫數甚衆多而上帝乃命之¶
爲周諸侯〇孔氏曰此作在成王之時從後見¶
其歸周本而美之爾○孟子曰詩云商之孫子¶
其麗不億上帝旣命侯于周服侯服于周天命¶
靡常殷士膚敏祼將于京孔子曰仁不可爲衆¶
　也夫國君好仁天下無敵¶
侯服于周天命靡常殷士膚敏祼(古亂/反)將于京厥¶
<pb:KR1c0017_SBCK_025-6a>¶
作祼將常服黼(音/甫)冔(况甫/反)王之藎臣無念爾祖¶
　毛氏曰殷士殷侯也(朱氏曰商孫/子之臣屬也)膚美也敏疾¶
　也祼灌鬯也周人尚臭將行也(周禮䟽曰祼謂/以圭瓉酌鬱鬯)¶
(始獻尸也○孔氏曰小宰云凢&KR0021;祀&KR1036;祼將之/事以將爲送言祼時送爵行之也宗廟之祭以)¶
(祼爲主於禮王正祼而后亞祼則祼將主人之/事而殷士來周助祭行灌鬯者以小宰賛祼將)¶
(觀之則祼將之/事有臣助之矣)○朱氏曰京周之京師也〇毛¶
　氏曰黼白與黒也(董氏曰黼繡於裳雖章數不/同皆以黼爲裳也○孔氏曰)¶
(繢人云白與黒謂之黼周冕無繢繡之飾則殷/冔亦不以黼爲飾黼自衣服之所有也祭服不)¶
(止於黼舉一/章以表之耳)冔殷冠也夏后氏曰收周曰冕○¶
<pb:KR1c0017_SBCK_025-6b>¶
　鄭氏曰王斥成王○毛氏曰藎進也無念念也¶
(朱氏曰無念猶豈得/無念也猶不顯之義)〇孔氏曰汝祖文王也○¶
　王氏曰商之孫子侯服于周則以天命靡常故¶
　也天常命商使有九有之師矣今侯服于周所¶
　謂靡常也唯其靡常故商之子孫其爲士而膚¶
　美敏疾者乃反祼將于周京以助周祭也〇董¶
　氏曰常服則不變其服矣不變其服存商制也¶
　○朱氏曰先代之後統承先王脩其禮物作賔¶
　于王家時王不敢變而亦所以爲戒也於是呼¶
<pb:KR1c0017_SBCK_025-7a>¶
王之藎臣而告之曰得無念爾祖文王之德乎¶
蓋以戒王而不敢斥言猶所謂敢告僕夫云爾¶
○前漢劉向上䟽曰孔子論詩至於殷士膚敏¶
　祼將于京喟然嘆曰大哉天命善不可不傳于¶
　子孫是以富貴無常蓋傷微子之事周而痛殷¶
　之亡也¶
　藎者忠愛之篤進退無己也故謂之忠藎¶
無念爾祖聿(于必/反)脩厥德永言配命自求多福殷¶
之未喪(息浪/反)師克配上帝冝鑒于殷駿(音/峻)命不易¶
<pb:KR1c0017_SBCK_025-7b>¶
(以豉/反)¶
毛氏曰聿述也(朱氏曰聿/發語辭也)永長也〇鄭氏曰師¶
衆也○毛氏曰駿大也○釋文曰不易言其難¶
也○李氏曰無念爾祖言成王欲念爾祖則在¶
乎聿脩厥德而己能脩德則可以長配天命而¶
福禄自來矣孟子曰禍福無不自己求之者商¶
自永禍周自求福天何容心於其間哉(王氏曰/足乎己)¶
(無待於外之謂德以德求/多福則非有待於外也)○毛氏曰殷之未喪¶
師帝乙巳上也(孔氏曰殷自紂父帝乙以前其/間雖行有善惡不喪衆心故能)¶
<pb:KR1c0017_SBCK_025-8a>¶
(配天/以王)○朱氏曰殷未失天下之時蓋常配上帝¶
矣今其子孫乃如此冝以爲監而自省焉則知¶
　天命之難保矣(王氏曰天命艱難不可保恃/如此則後王冝以殷爲監也)○¶
　大學曰詩云殷之未喪師克配上帝冝監于殷¶
峻命不易道得衆則得國失衆則失國¶
　　王者代天理物操典禮命討之柄以臨天下¶
　　故曰配命又曰配上帝¶
命之不易無遏(於葛/反)爾躬宣昭義問有虞殷自天¶
上天之載無聲無臭儀刑文王萬&KR0022;作孚¶
<pb:KR1c0017_SBCK_025-8b>¶
　毛氏曰遏止也(朱氏曰/遏絶也)○孔氏曰宣昭布明也¶
　○毛氏曰義善也〇鄭氏曰有又也○毛氏曰¶
　虞度也載事也〇朱氏曰儀象也〇毛氏曰刑¶
　法也孚信也○歐陽氏曰知天命之不易無使¶
　天命至爾躬而止(朱氏曰言天命之不易保故/告之使無自絶其身武王數)¶
(紂之惡曰/自絶于天)○朱氏曰當布明善問而度殷之所¶
　以廢興由於天命者如此〇吕氏曰凢欲配天¶
　命者當法天然天無聲臭可求苟儀刑文王則¶
　天德全矣此萬&KR0022;所以作乎(張氏曰上天之載/無聲臭可象正惟)¶
<pb:KR1c0017_SBCK_025-9a>¶
(儀刑文王當&KR0115;契/天德而萬&KR0022;信恱)○朱氏曰子思子曰惟天之¶
　命於穆不巳蓋曰天之所以爲天也於乎不顯¶
　文王之德之純蓋曰文王之所以爲文也純亦¶
　不巳夫知天之所以爲天文王之所以爲文則¶
　夫與天同德者可得而言矣是詩首言文王在¶
　上於昭于天文王陟降在帝左右而終之以此¶
　其旨深矣〇緇衣大雅曰儀刑文王萬國作孚¶
　　宣昭義問所謂闢四門明四目達四聦蓋天¶
　　命之大非小知偏學所能與也又虞度商之¶
<pb:KR1c0017_SBCK_025-9b>¶
　　興亡自天者其敬其怠瞭然可識愈敬懼而¶
　　不敢怠矣¶
　　　文王七章章八句¶
大明文王有明德故天復(扶又/反)命武王也¶
明明在下赫赫(呼伯/反)在上天難忱(市林/反)斯不易(以/䜴)¶
(反)維王天位殷適(音/的)使不挾(子爕/反)四方¶
　毛氏曰忱信也〇李氏曰易乃難易之易〇毛¶
　氏曰紂居天位而殷之正適也〇朱氏曰挾謂¶
　挾而有之言在下者有明明之德則在上者有¶
<pb:KR1c0017_SBCK_025-10a>¶
　赫赫之命矣(王氏曰明明在下王德之明/也赫赫在上天命之赫也)達于上¶
　下去就無常此天之所以難忱而爲君之所以¶
　不易也○王氏曰今紂所居之尊則天位也所¶
　傳之正則殷適也使不挾四方其不可保恃如¶
　此¶
　　天位殷適使不挾四方則下章所陳眷顧周¶
　　家有加無巳者非天私我有周也栽者培之¶
　　傾者覆之因其材而篤焉耳¶
摯(音/至)仲氏任(音/壬)自彼殷商來嫁于周曰嬪(毗申/反)于¶
<pb:KR1c0017_SBCK_025-10b>¶
京乃及王季維德之行大(音/㤗)任有身生此文王¶
　毛氏曰摯國任姓仲中女也〇朱氏曰殷商殷¶
商之諸侯也自周而言則諸侯皆商也〇毛氏¶
　曰嬪婦也(孔氏曰曲禮曰生曰妻死曰嬪此生/而言嬪者書曰嬪于虞亦是生稱之)¶
(也)○朱氏曰京周京也○鄭氏曰及與也〇毛¶
氏曰大任仲任也(王氏曰摯仲氏任繫其夫而/言故也曰大任繫其子而言)¶
(故/也)身重也(鄭氏曰重/謂懷孕也)○鄭氏曰摯國中女曰大¶
任從殷商嫁爲婦於周之京配王季而與之共¶
行德同志意也(朱氏曰嬪于京疊言以釋上句/之意猶曰&KR0117;降二女于嬀汭嬪)¶
<pb:KR1c0017_SBCK_025-11a>¶
(于虞/也)○蘇氏曰言文王之賢其所從來者遠自¶
其父母而巳然矣(長樂劉氏曰乾徤而不息坤/順以相承物理自然形影相)¶
(附不可以無實而取之也王季天錫大任以配/其德故克生文王焉文王天作之合以大其慶)¶
(故克生/武王焉)¶
維此文王小心翼翼昭事上帝聿懷多福厥德不¶
回以受方國¶
　鄭氏曰翼翼恭順貌昭明也○杜氏左傳注曰¶
　聿惟也○蘇氏曰懷來也○毛氏曰囬違也(左/傳)¶
(晏子曰詩曰厥德不囬以受/方國君無違德方國將至)〇鄭氏曰方國四¶
<pb:KR1c0017_SBCK_025-11b>¶
方來附者〇李氏曰文王小心恭愼明事上帝¶
遂能懷來百福蓋其德不回故能朝諸侯受此¶
　四方來歸之國也¶
天監在下有命旣集文王初載天作之合在洽(户/夾)¶
(反)之陽在渭(于貴/反)之涘(音/士)文王嘉止大&KR0022;有子¶
鄭氏曰監視也○毛氏曰集就也○朱氏曰載¶
年也○毛氏曰合配也洽水也(地理志左馮翊/郃陽注應劭曰)¶
(在郃水之陽也顔師古曰音合即/大雅大明之詩所謂在洽之陽)○榖梁傳曰¶
　水北爲陽○渭解見谷風〇毛氏曰涘涯也〇¶
<pb:KR1c0017_SBCK_025-12a>¶
朱氏曰嘉昏禮也天之監照實在於下其命旣¶
集於周矣故於文王之初年而黙定其配(王氏/曰商)¶
(失其道民旣散矣天監在下有命旣集則唯文/王爲能一天下朝諸侯故於文王之初載則天)¶
(爲作/合)○鄭氏曰天於文王生則爲之生配於氣¶
勢之處(孔氏曰名山大川皆有靈氣嵩髙曰維/嶽降神生甫及申詩人述其所居是美)¶
(其氣/勢)○王氏曰洽之陽渭之涘則莘國所在也¶
　○朱氏曰洽陽渭涘當文王將昏之期而大&KR0022;¶
有子蓋曰非人之所能爲矣¶
大&KR0022;有子俔(牽遍/反)天之妹文定厥祥親迎(魚敬/反)于¶
<pb:KR1c0017_SBCK_025-12b>¶
渭造(七報/反)舟爲梁不顯其光¶
　毛氏曰俔磬也(孔氏曰此俔字韓詩文作磬則/俔磬義同也說文云俔譬諭也)¶
(蓋如今俗語譬諭/物云磬作然也)○朱氏曰文禮也祥吉也○¶
　鄭氏曰卜而得吉則以禮定其吉祥謂使之納¶
幣也○孔氏曰爾雅云天子造舟孫炎云造舟¶
比舟爲梁也然則造舟者比舩於水加版於上¶
　即今之浮橋故杜預云造舟爲梁則河橋之謂¶
也文王敬重昏事始作而用之後丗以文王所¶
　用故制爲天子法耳(方言曰造舟浮梁也○鄭/氏曰天子造舟周制也殷)¶
<pb:KR1c0017_SBCK_025-13a>¶
(時未有/等制)○王氏曰譬天之妹言其生德可以繼¶
　天也上天之載無聲無臭儀刑文王萬&KR0022;作孚¶
然則非德可以繼天孰能爲之配大姒能爲之¶
　配故備其禮文往請昏焉以定其祥旣定矣則¶
　文王親迎于渭也(程氏曰先儒以親迎于渭謂/天子湏親迎文王親迎時乃)¶
(爲公子未爲君也况周/國自在渭旁不是出疆)○毛氏曰言賢聖之配¶
　王基始於是造舟然後可以顯其光輝(鄭氏曰/迎大姒)¶
(而更爲梁者欲其昭/著示後丗敬昏禮也)¶
有命自天命此文王于周于京纉(子管/反)女維莘(所/巾)¶
<pb:KR1c0017_SBCK_025-13b>¶
(反)長(張丈/反)子維行篤生武王保右(音/祐)命爾爕伐大¶
商¶
　毛氏曰纉繼也莘大姒國也(輿地廣記曰同州/郃陽縣古莘國)¶
長子長女也〇朱氏曰行嫁也○毛氏曰篤厚¶
也右助也爕和也○丘氏曰將言篤生武王之¶
事故又本而發之也○朱氏曰天旣命文王於¶
周之京矣而克纉大任之女事者惟此莘國以¶
其長女來嫁於我也(鄭氏曰天爲將命文王君/天下於周京之地故亦爲)¶
(作合使繼大任/之女事於莘國)天又篤厚之使生武王(王氏曰/言天旣)¶
<pb:KR1c0017_SBCK_025-14a>¶
(生此文王矣又生/武王夫是之謂篤)保之助之命之而使之順天¶
　命(陳氏曰書言夑友/柔克有和順之意)以伐商也〇王氏曰言大¶
商則乃所以大文武之德以爲商大矣非德大¶
　則不能爕伐也¶
殷商之旅其㑹如林矢于牧(音/目)野維予侯興上帝¶
臨女無貳爾心¶
　毛氏曰旅衆也矢陳也〇孔氏曰牧野紂南郊¶
地名(釋文曰牧野在/朝歌南七十里)○鄭氏曰侯諸侯也〇毛¶
　氏曰興起也○鄭氏曰臨視也女謂武王也○¶
<pb:KR1c0017_SBCK_025-14b>¶
　長樂劉氏曰貳謂疑貳也〇孔氏曰殷商之兵¶
　衆其㑹聚之時如林木之盛列於牧野○王氏¶
　曰明文武之興以德不以力也○陳氏曰文王¶
　爲王武王繼丗以伐紂不應復言侯興也〇王¶
　氏曰以其衆寡之力尊卑之位冝有貳心〇說¶
　文曰旝建大木置石其上發以機以追敵也詩¶
　曰其旝如林¶
　　紂以天子之威如林之衆來戰武王方自眇¶
　　然諸侯而起茍較強弱而計衆寡其心必疑¶
<pb:KR1c0017_SBCK_025-15a>¶
　貳矣然當是時武王方一心以奉天討&KR0002;上¶
　　帝實臨之較計之私豈得而容哉曰上帝臨¶
　　女無貳爾心蓋設爲勉之之辭以形容武王¶
　　奉天討之心也¶
牧野洋洋(音/羊)檀(徒丹/反)車煌煌(音/皇)駟騵(音/元)彭彭維師¶
尚父時維鷹揚涼彼武王肆伐大商㑹朝清明¶
　毛氏曰洋洋廣也(朱氏曰廣大之貌○董/氏曰水之緩流爲洋洋)○孔¶
　氏曰檀木之兵車○毛氏曰煌煌明也駵馬白¶
　腹曰騵(孔氏曰郭璞云駵赤色黒鬣也檀弓亦/言戎事乗騵因武王所乗遂爲一代常)¶
<pb:KR1c0017_SBCK_025-15b>¶
(法)○孔氏曰彭彭強盛也○朱氏曰師尚父太¶
　公望爲太師而號尚父也(毛氏曰師大也○鄭/氏曰尚父吕望也尊)¶
(稱/焉)○毛氏曰鷹&KR0045;如鷹之飛揚也涼佐也○鄭¶
　氏曰肆故今也(朱氏曰肆遂也○蘇氏曰肆縱/也春秋傳曰使勇而無剛者肆)¶
(之)○莆田鄭氏曰㑹朝者㑹戰之朝○鄭氏曰¶
　戰地寛廣兵車鮮明馬又強盛尚父佐武王爲¶
　之上將○孔氏曰王肅云以甲子昧爽與紂戰¶
　不崇朝而殺紂天下乃大清明無復濁亂〇前¶
　漢王莾傳詩云時惟鷹揚亮彼武王注云亮助¶
<pb:KR1c0017_SBCK_025-16a>¶
　也¶
　　　大明八章四章章六句四章章八句¶
緜(彌延/反)文王之興本由大王也¶
緜緜&KR0050;(古花/反)瓞(田節/反)民之初生自土沮(七余/反)&KR0238;(音/七)¶
古公亶(都但/反)父(音/甫)陶(音/桃)復(音/福)陶穴未有家室¶
毛氏曰緜緜不絶貌&KR0050;紹也瓞瓝(蒲剥/反)也(孔氏/曰&KR0050;)¶
(之族&KR0011;本有二種大者曰&KR0050;小者曰瓞瓞是瓝/之别名&KR0050;蔓近本之&KR0050;必小於先歳之大&KR0050;紹)¶
(者近本之&KR0050;紹/先歳之&KR0050;也)民周民也○朱氏曰自從也土¶
地也言周人始生在此沮&KR0238;之地也○毛氏曰¶
<pb:KR1c0017_SBCK_025-16b>¶
　沮水&KR0238;水也(水經曰沮水出北地直路縣東過/馮翊祋祤縣北東入于洛&KR0238;水出)¶
(扶風杜陽縣俞山東北入于渭○漢書地理志/右扶風&KR0238;縣注云&KR0238;水在其縣西郇邑注云有)¶
(&KR0206;郷詩豳國〇孔氏曰&KR0238;沮在&KR0206;地但二水/東流亦過周地故下傳云周原沮&KR0238;之間)古¶
　公&KR0206;公也古言乆也(孔氏曰言其年丗乆古後/丗稱前丗曰古公猶云先)¶
(公/也)亶父字或殷質以名言也○孔氏曰陶說文¶
　云陶瓦器竈也蓋以陶去其土而爲之故謂之¶
　陶○許氏淮南子注曰復重窟也○孔氏曰穴¶
　土室也○毛氏曰室内曰家(孔氏曰釋宫云宫/謂之室其内謂之)¶
(家李巡曰謂門以内也郭/璞曰今人稱家義出於此)○王氏曰先歳之&KR0050;¶
<pb:KR1c0017_SBCK_025-17a>¶
　甞大矣嗣歳之瓞則小末則復大周帝嚳之胄¶
　也中甞衰小後至於大王文王更大故以&KR0050;瓞¶
　况之緜緜則言雖弱而不絶也○鄭氏曰公劉¶
　遷于&KR0206;居沮&KR0238;之地歷丗亦緜緜然(孔氏曰舜/封棄於邰)¶
(號曰后禝周語曰夏之衰棄稷不務我先王不/窋用失其官而自竄于戎狄之間公劉之篇說)¶
(公劉適&KR0206;其言甚詳蓋不窋已/甞失官逃竄至公劉往居焉)至大王而德益¶
　盛得其民心而生王業故本周之興云于沮&KR0238;¶
　也○蘇氏曰大王其始猶處於復穴無室家之¶
　盛(孔氏曰七月云入此室處即&KR0206;事也豈穴居/乎但豳近西戎處在山谷其俗多復穴而居)¶
<pb:KR1c0017_SBCK_025-17b>¶
(故詩人舉/而言耳)及遷於&KR0302;周而後大興焉○前漢地¶
　理志右扶風杜陽注水南入渭顔師古曰詩云¶
自土沮&KR0238;齊詩作自杜言公劉避狄而來居杜¶
與沮&KR0238;之地○說文引詩曰陶&KR2056;陶穴¶
古公亶父來朝(直遥/反)走馬率西水滸(呼五/反)至于&KR0302;¶
下爰及姜女聿來胥宇¶
蘇氏曰朝早也○毛氏曰率循也滸水涯也(鄭/氏)¶
(曰循西水厓/沮&KR0238;水側也)○鄭氏曰爰於也及與也○毛氏¶
　曰姜女大姜也〇莆田鄭氏曰聿遂也〇毛氏¶
<pb:KR1c0017_SBCK_025-18a>¶
　曰胥相也宇居也○孔氏曰古公避狄之難其¶
來以早朝之時疾走其馬循西方水厓&KR0238;沮之¶
側東行而至於&KR0302;山之下○鄭氏曰於是與其¶
妃大姜來相可居者著大姜之賢知也(王氏曰/遂來相)¶
(宇/也)○董氏曰顧野王作來朝趣馬¶
　來朝走馬形容其初遷之時略地相宅精神¶
　　風采也鄭氏以爲避惡早且疾苟如是之迫¶
　遽則豈杖䇿去邠雍容之氣象哉¶
周原膴膴(音/武)堇(音/謹)荼如飴(音/移)爰始爰謀爰契(苦計/反)¶
<pb:KR1c0017_SBCK_025-18b>¶
我&KR0027;曰止曰時築室于兹¶
　毛氏曰周原沮&KR0238;之間也○鄭氏曰廣平曰原¶
　○毛氏曰膴膴美也堇菜也(釋文曰廣雅云堇/藋也今三輔之言)¶
(猶然藋徒弔反○孔氏曰内則曰堇苴粉榆則/堇是美菜非苦荼之&KR0011;釋草又云芨堇草郭璞)¶
(曰即烏頭也江東人呼爲/堇然則堇者其烏頭乎)荼苦菜也〇莆田鄭¶
　氏曰飴&KR0307;也○毛氏曰契開也(前漢書注云挈/刻也詩緜之篇)¶
(曰爰契我&KR0027;言刻開之灼而&KR0114;之挈音口計反/○孔氏曰春官菙氏掌共燋契以待&KR0114;事注云)¶
(士喪禮曰楚焞置于燋在&KR0027;東楚焞即契也用/以灼&KR0027;者也士喪禮注云楚荆也然則&KR0114;者以)¶
(楚焞之木燒之於燋炬之火旣然執之以灼&KR0027;/契開者言契&KR0027;而開出其兆非訓契爲開也)¶
<pb:KR1c0017_SBCK_025-19a>¶
　○鄭氏曰周之原地在&KR0302;山之南(孔氏曰閟宮/云居岐之陽)¶
(山南曰陽故知周之/原地在&KR0302;山之南也)膴膴然肥美其所生菜雖¶
　有性苦者皆甘如飴也(王氏曰以甚/言周原之美)此地將可¶
　居故於是始與&KR0206;人之從巳者謀謀從則又於¶
　是契灼其&KR0027;而卜之〇王氏曰爰始爰謀謀之¶
　人也爰契我&KR0027;謀之&KR0027;也謀之&KR0027;則又以爲吉¶
　與人謀契也曰止則命其臣民止于兹也曰時¶
　則命其臣民以土功之時也築室于兹則旣命¶
　以土功之時遂築室也(李氏曰古之建國必相/土地之冝土地旣善矣)¶
<pb:KR1c0017_SBCK_025-19b>¶
(然後稽之於卜筮衛文公遷于楚丘始曰升彼/虚矣以望楚矣望楚與堂景山與京降觀于桑)¶
(則是其旣有以相土地之冝矣/其後曰卜云其吉終然允臧)¶
迺慰迺止迺左迺右迺疆(居良/反)迺理迺宣迺&KR0383;自¶
西徂東周爰執事¶
毛氏曰慰安也○蘇氏曰左右東西列之也○¶
鄭氏曰迺疆理其經界(蘇氏曰疆畫經界也理/分土冝也○長樂劉氏)¶
(曰謂畫其經界則田可/疆正其溝洫則水可理)○蘇氏曰宣道溝洫也¶
&KR0383;度廣狹也(長樂劉氏曰樹蓺不失厥士之冝/則地利可宣畎導不失厥地之勢)¶
(則田原/可&KR0383;)○鄭氏曰&KR0206;與周原不能爲西東據至¶
<pb:KR1c0017_SBCK_025-20a>¶
　時從水滸言也(孔氏曰&KR0206;在周原西北而經言/自西據至周之時從水滸而言)¶
(也鄭志曰&KR0206;地今爲栒邑縣西南行正東乃得/周&KR0302;山在長安西北四百里&KR0206;又在&KR0302;山西北)¶
(四百/里)○朱氏曰周徧也○毛氏曰爰於也○王¶
　氏曰旣築室于兹矣乃勞來其臣民而慰之乃¶
　安集其臣民而止之○孔氏曰據公宫在中民¶
　居左右故王肅云乃左右開地置邑以居其民¶
　○莆田鄭氏曰乃疆理其經界乃播種其田&KR0383;¶
　於是從西往東之人徧執事矣言盡岀力也(朱/氏)¶
(曰言靡事不爲也○孔氏曰/言築室耕田無不勸樂也)¶
<pb:KR1c0017_SBCK_025-20b>¶
乃召司空乃召司徒俾立室家其繩則直縮(色六/反)¶
版以載作廟翼翼¶
鄭氏曰俾使也繩者營其廣輪方制之正也旣¶
　正則以索縮其築版上下相承而起(孔氏曰營/度位處以)¶
(繩正之其繩則方正而直矣依此繩直之處起/而築之以繩縮束其板板滿築訖則升下於上)¶
(以相承載○李氏曰左傳凢言興土功則言板/幹蓋立木兩傍所以障土用之相承載也○王)¶
(氏曰繩謂之縮以/板衡而繩縮故也)翼翼嚴顯也〇長樂劉氏曰¶
　二章言遷三章四章言先營民之居處授民之¶
耕種此章始營公室焉〇鄭氏曰司空掌營國¶
<pb:KR1c0017_SBCK_025-21a>¶
邑司徒掌徒役之事故召之使立室家之位處¶
(孔氏曰位處者即匠人所謂左/祖右社面朝後市之&KR0011;是也)○長樂劉氏曰¶
其繩則直揆其基址必正也縮版以載築其垣¶
墉必堅也○毛氏曰君子將營宫室宗廟爲先¶
廐庫爲次居室爲後○釋文俾作卑曰本又作¶
俾¶
捄(音/俱)之陾陾(耳升/反)度(待洛/反)之薨薨(乎弘/反)築之登登¶
削屢(力注/反)馮馮(扶氷/反)百堵(丁古/反)皆興鼛(音/羔)鼔弗勝¶
(音/&KR0155;)¶
<pb:KR1c0017_SBCK_025-21b>¶
　毛氏曰捄虆也(釋文曰劉熙云虆盛土籠也/○說文曰捄乗土於器也)陾¶
　陾衆也度居也(鄭氏曰度猶投也○孔氏曰鄭/以度猶投語異意同○釋文曰)¶
(度韓詩云塡也○張氏曰度讀如法度之/度言運土以進也○王氏曰度傳土也)○蘇¶
　氏曰薨薨聲也(董氏曰薨薨如虫之/聲則其聲之衆也)○董氏曰¶
　登登則其聲之應也○蘇氏曰削屢重復削治¶
　也○張氏曰馮馮削土聲○鄭氏曰五板爲堵¶
(李氏曰公羊傳五版爲堵五堵爲雉何休以爲/堵四十丈許愼五經異義戴禮及韓詩說八尺)¶
(爲版五版爲堵版廣二尺積髙五/板爲一丈其說異同姑兩存之)興起也○毛¶
　氏曰鼛大鼔也長一丈二尺(孔氏曰韗人云爲/臯鼔長㝷有四尺)¶
<pb:KR1c0017_SBCK_025-22a>¶
(八尺曰尋是一丈二尺/鼔人云以鼛鼔鼔役事)○李氏曰凢此皆是形¶
　容築牆之意〇孔氏曰掘土實之於虆謂之捄¶
　捄之者衆多陾陾然旣取得土送至牆上牆上¶
　之人受取而居於版中居之亟疾其聲薨薨¶
　然○李氏曰旣投之於版中則築之登登〇蘇¶
　氏曰旣成而削之其聲馮馮然堅也(長樂劉氏/曰削屢馮)¶
(馮者謂牆成脫板削/其堅凸以就平直)○王氏曰旣作廟矣於是¶
　營宫室百堵皆興則營宫室也鼛鼔弗勝則人¶
　自勸功鼛鼔之節反弗勝也(毛氏曰言勸/事樂功也)¶
<pb:KR1c0017_SBCK_025-22b>¶
迺立臯門臯門有伉(苦浪/反)迺立應門應門將將(七/羊)¶
(反)迺立&KR0193;土戎醜攸行¶
　毛氏曰王之郭門曰臯門王之正門曰應門(孔/氏)¶
(曰明堂位云庫門天子臯門雉門天子應門魯/以諸侯而作庫雉則諸侯無臯應故以臯應爲)¶
(王門之名也○董氏曰爾雅正門謂之應門而/無臯門爾雅有闕也○朱氏曰書天子有應門)¶
(春秋書魯有雉門禮記云魯有庫門家語云衛/有庫門皆無云諸侯有臯應者則臯應爲天子)¶
(之門明矣意者大王之時未有制度特作二門/其名如此及周有天下遂尊以爲天子之門而)¶
(諸侯不/得立也)伉髙貌(王氏曰/伉壯也)將將嚴正也&KR0193;大也&KR0193;¶
　土大社也(孔氏曰大王立此社後取其制以爲/天子之法大社之名唯施於天子)¶
<pb:KR1c0017_SBCK_025-23a>¶
戎大也醜衆也〇王氏曰宗廟宫室内事也自¶
　内以及外故於卒言立&KR0193;土也○毛氏曰起大¶
事動大衆必先有事乎社而後岀謂之冝(孔氏/曰冝)¶
(&KR0021;社之/名也)¶
肆不殄(田典/反)厥愠(紆問/反)亦不隕(韻謹/反)厥問柞(子洛/反)¶
棫(音/域)抜(蒲貝/反)矣行道兊(吐外/反)矣混(音/昆)夷駾(徒對/反)矣¶
唯其喙(許穢/反)矣¶
　毛氏曰肆故今也(朱氏曰猶言遂也/承上起下之辭)○蘇氏曰¶
　殄絶也愠怒也○毛氏曰隕墜也〇鄭氏曰小¶
<pb:KR1c0017_SBCK_025-23b>¶
　聘曰問柞櫟也(陸璣䟽曰周秦/人謂柞爲櫟)棫白桵(如誰/反)也¶
(孔氏曰郭璞云挼小木也叢生有刺實如耳璫/紫赤可食陸璣䟽云王蒼說棫即柞也其材理)¶
(全白無赤心者爲白桵/二說不同未知孰是)○孔氏曰抜抜然生柯¶
　葉也〇毛氏曰兊成蹊也〇丘氏曰混當爲昆¶
　字之誤也○毛氏曰駾突也(說文曰駾/馬疾行貌)○吕氏¶
　曰喙張喙而息也奔趨者其狀如此〇朱氏曰¶
　大王所愠謂昆夷也言大王雖不能殄絶昆夷¶
　○陳氏曰亦不隕墜其聘問之好俟我之植木¶
　抜然生柯葉行道兊然成蹊徑疆理葺治則昆¶
<pb:KR1c0017_SBCK_025-24a>¶
　夷疾奔而遠我矣〇朱氏曰混夷畏之而奔突¶
　&KR0481;伏維其喙息而巳言德盛而混夷自服也¶
　　軍國之容雖備然大王猶未敢輕用其民也¶
　　故不敢殄絶所愠之夷狄亦不隕廢其聘問¶
　　之禮蓋寒暑之節龍蛇之蟄未有不積而能¶
　　施不屈而能伸者也重以王季三以文王畜¶
　　之可謂厚矣然猶有樂天之事焉至於王業¶
　　光大而不可掩郊關之内鬱鬱葱葱輪蹄¶
　　輻湊則昆夷不待攘斥自奉頭䑕竄之不暇¶
<pb:KR1c0017_SBCK_025-24b>¶
　　矣是固消長之理也此章或以爲專指大王¶
　　或以爲專指文王義皆未安孟子曰文王事¶
　　昆夷文王猶事昆夷則大王安得有昆夷駾¶
　　矣維其喙矣之事乎皇矣之詩曰帝省其山¶
　　柞棫斯抜松栢斯兊帝作&KR0022;作對自大伯王¶
　　季然則柞棫抜矣行道兊矣安可專指以爲¶
　　文王之詩乎蓋緫叙周家王業積施屈伸之¶
　　理始於大王而終於文王耳¶
虞芮(如銳/反)質厥成文王蹶(俱衛/反)厥生予曰有䟽附¶
<pb:KR1c0017_SBCK_025-25a>¶
予曰有先(蘇薦/反)後(胡豆/反)予曰有奔奏(如/字)予曰有禦¶
(魚吕/反)侮(亡甫/反)¶
蘇氏曰虞在陜之平陸芮在同之馮翊平陸有¶
　間原焉則虞芮之所讓也○王氏曰質厥成者¶
質其爭訟也成與周官所謂書其刑殺之成同¶
　○毛氏曰蹶動也〇王氏曰生與易所謂觀我¶
生同義○毛氏曰率下親上曰䟽附(孔氏曰率/䟽者令親)¶
(附)相道前後曰先後喻德宣譽曰奔奏(孔氏曰/喻天下)¶
(以王德宣揚王之聲譽使/天下皆奔走而歸趨之)武臣折衝曰禦侮○¶
<pb:KR1c0017_SBCK_025-25b>¶
　張氏曰虞芮質厥成訟獄者不之紂而之文王¶
　○毛氏曰虞芮之君相與爭田乆而不平乃相¶
　謂曰西伯仁人也盍往質焉乃相與朝周入其¶
　境則耕者讓畔行者讓路入其邑男女異路班¶
　白不提挈入其朝士讓爲大夫大夫讓爲卿二¶
　國之君感而相謂曰我等小人不可以履君子¶
　之庭乃相讓以其所爭田爲間田而退天下聞¶
　之而歸者四十餘國(蘇氏曰大王肇基王迹至/於文王其始猶國於岐山)¶
(之下其地甚狹故孟子言文王方百里起其後/旣克密湏而國於&KR0302;渭之間旣克崇然後渉渭)¶
<pb:KR1c0017_SBCK_025-26a>¶
(作都於豐其地旣廣其所服從之國亦衆然其/政猶行於西南而巳未能及於東北虞芮質厥)¶
(成則東北/旣集矣)○鄭氏曰文王之德所以至然者由¶
　有䟽附先後奔奏禦侮之臣力也¶
　虞芮質厥成則道化行矣文王蹶然震動深¶
　省其所自生者懼無以致之也予曰有䟽附¶
　　予曰有先後予曰有奔奏予曰有禦侮言我¶
　　無以致此是皆諸臣之力爾德盛而不居此¶
　　文王與人爲善也至公無我也於穆不已也¶
　　　緜九章章六句¶
<pb:KR1c0017_SBCK_025-26b>¶
棫(&KR0040;逼/反)樸(音/&KR0114;)文王能官人也¶
芃芃(薄紅/反)棫樸薪之槱(音/酉)之濟濟辟(音/壁)王左右趣¶
(七/喻)之¶
　毛氏曰興也芃芃木盛貌棫白桵也○鄭氏曰¶
白桵相樸屬而生者(孔氏曰釋木云樸枹也孫/炎曰樸屬叢生謂之枹考)¶
(工記云凢察車之道欲其樸屬而微至注云樸/屬猶附注堅固貌也此言樸者亦謂根枝迫迮)¶
(相附著/之貌)○毛氏曰槱積也○濟濟解見文王○¶
鄭氏曰辟君也君王謂文王也○毛氏曰趣趨¶
也○歐陽氏曰詩人言芃芃然棫樸茂盛採之¶
<pb:KR1c0017_SBCK_025-27a>¶
　以備薪槱(毛氏曰山木茂盛/萬民得而薪之)以喻文王養育賢¶
材美茂官之以充列位而王威儀濟濟然左右¶
　之臣趨而事之以見君臣之盛也¶
濟濟辟王左右奉璋(音/章)奉璋峨峨(五歌/反)髦(音/毛)士攸¶
冝¶
毛氏曰半圭曰璋(鄭氏曰璋璋瓉也&KR0021;祀之禮/王祼以圭璋諸臣助之亞祼)¶
(以璋瓚○孔氏曰玉人云大璋中璋邊璋皆是/璋瓉也郊特牲曰灌以圭璋故知璋爲璋瓚&KR0021;)¶
(之用瓉唯祼爲然&KR0021;統云君執圭瓚祼尸大宗/伯執璋瓚亞祼小宰云凢&KR0021;祀&KR1036;祼將之事然)¶
(則大宰助王祼小宰又助/之是助行祼事非獨一人)○毛氏曰峨峨盛壯¶
<pb:KR1c0017_SBCK_025-27b>¶
　也(孔氏曰釋訓云峨峨&KR0021;也/舎人曰峨峨奉璋之貌)髦俊也○歐陽氏¶
　曰言在宗廟則奉璋助祭皆髦俊之士○朱氏¶
　曰左右奉之亦有趣向辟王之意○鄭氏曰奉¶
　璋之儀峨峨然故今俊士之所冝¶
渒(匹丗/反)彼涇(音/經)舟烝(之丞/反)徒楫(音/接)之周王于邁六¶
師及之¶
　毛氏曰渒舟行貌〇涇解見谷風○鄭氏曰烝¶
衆也○毛氏曰楫櫂也(釋文曰方言云楫謂之/橈或謂櫂釋名云在傍)¶
(撥水/曰擢)○鄭氏曰于往也邁行也〇朱氏曰六師¶
<pb:KR1c0017_SBCK_025-28a>¶
　六軍也(毛氏曰天子六軍○孔氏曰瞻彼洛矣/云以作六師常武曰整我六師皆謂六)¶
(軍爲六師此六師亦六軍也春秋之兵雖累萬/之衆皆稱師軍之言師乃是常稱大雅莫非天)¶
(子之禮詩人之作/或以後事言之)○王氏曰涇在周地興所見¶
　也○鄭氏曰渒渒然涇水中之舟衆徒以楫櫂¶
　之○陳氏曰周王有所行邁則六師汲汲然而¶
　及之不待戒命而至○歐陽氏曰王所官人入¶
　宗廟居軍旅皆可用文武之材各任其事也¶
　　渒彼涇舟烝徒楫之以興周王于邁六師及¶
　　之之速也¶
<pb:KR1c0017_SBCK_025-28b>¶
倬(陟角/反)彼雲漢爲章于天周王壽考遐不作人¶
　毛氏曰倬大也雲漢天河也(爾雅曰箕斗之間/漢津也䟽曰劉炫)¶
(謂是天漢即天河也天/河在箕斗二星之間)○董氏曰昭回于上所¶
　以言章○鄭氏曰文王是時九十餘矣故云壽¶
考○毛氏曰遐逺也○孔氏曰作人變舊造新¶
　之辭(朱氏曰謂變/化鼔舞之也)○董氏曰遐不作人甚言其¶
作也○蘇氏曰天之蒼蒼豈自有章哉則亦有¶
雲漢以爲之耳○歐陽氏曰雲漢在上爲天之¶
文章猶賢人在朝爲國之光采○陳氏曰聖人¶
<pb:KR1c0017_SBCK_025-29a>¶
　乆於其道而天下化成此周王壽考遐不作人¶
　之謂也¶
追(對迴/反)琢(陟角/反)其章金玉其相勉勉我王綱紀四¶
方¶
　毛氏曰追雕也金曰雕(鄭氏曰追師掌追衡/笄則追亦治玉也)玉¶
　曰琢○鄭氏曰章文章也○毛氏曰相質也(孔/氏)¶
(曰章是成文則相是/本質故以相爲質也)○鄭氏曰罔罟張之爲綱¶
　理之爲紀(孔氏曰說文云綱網紘也紀別絲也/綱者網之大繩舉綱能張網之目故)¶
(張之爲綱也紀者別/理絲縷故理之爲紀)○王氏曰文王作人外則¶
<pb:KR1c0017_SBCK_025-29b>¶
　使有文内則使有質〇董氏曰玉不琢不成器¶
　作人猶追琢使之就器也然非養成其質則文¶
　其得有傳哉(丘氏曰有雕琢之文金玉之/質表裏如一所以爲賢也)○吕¶
　氏曰所以綱紀四方維持而不墜者皆官人之¶
　效雖文王無爲猶勉勉於斯而不巳也¶
　　　棫樸五章章四句¶
旱(户但/反)麓(音/鹿)受祖也周之先祖丗修后稷公劉之¶
業大王王季申以百福干禄焉(孔氏曰言文王/受其祖之業也)¶
　　周之先祖以下皆講師所附麗此篇師傳以¶
<pb:KR1c0017_SBCK_025-30a>¶
　　爲文王之詩故有大王王季申以百福干禄¶
　　之說於理雖無害然干禄百福之語則不辭¶
　　矣¶
瞻彼旱麓榛(側巾/反)楛(音/户)濟濟豈弟君子干禄豈¶
弟¶
　朱氏曰興也○毛氏曰旱山名也麓山足也○¶
　榛解見簡兮○陸璣草木䟽云楛其形似荆而¶
　赤莖似蓍上黨人織以爲牛莒箱器又屈以爲¶
　&KR0107;○毛氏曰濟濟衆多也○釋文曰豈樂也弟¶
<pb:KR1c0017_SBCK_025-30b>¶
　易也〇丘氏曰此篇凢言君子者斥文王也〇¶
　毛氏曰干求也○程氏曰瞻彼旱山之榛楛草¶
　木得麓之氣濟濟茂盛興此周家之豈弟君子¶
　承其先祖豈弟之道所以興盛受福也〇陳氏¶
　曰周家丗以樂易爲德故其子孫之求福也亦¶
　遵是樂易而巳其諸異乎人之求歟(朱氏曰豈/弟君子則)¶
(其干禄也豈弟矣猶/曰其爭也君子云爾)¶
　　緜之八章曰柞棫抜矣行道兊矣皇矣之三¶
　　章曰帝省其山柞棫斯抜松栢斯兊皆以山¶
<pb:KR1c0017_SBCK_025-31a>¶
　　林之茂見王業之盛也故周語言此章之義¶
　　曰夫旱麓之榛楛殖故君子得以易樂干禄焉¶
　　&KR0002;夫山林匱竭林麓散亡藪澤肆旣民力彫¶
　　盡田疇荒蕪資用乏匱君子將險哀之不暇¶
　　而何易樂之有焉然則所謂榛楛濟濟者蓋¶
　　當時所見之實也至於詩人發興則周語不¶
　　能盡其義當如程氏說¶
瑟(所乙/反)彼玉瓚黃流在中豈弟君子福禄攸降¶
　鄭氏曰瑟㓗鮮貌(程氏曰/瑟密也)○毛氏曰玉瓚圭瓚¶
<pb:KR1c0017_SBCK_025-31b>¶
　也(鄭氏曰圭瓚之狀以圭爲柄黃金爲勺青金/於外朱中央矣○孔氏曰玉人云祼圭尺有)¶
(二寸有瓉以祀宗廟典瑞注引漢禮瓉槃大五/升口徑八寸下有槃口徑一尺則瓚如勺爲槃)¶
(以承之也天子之瓚其柄之圭長/尺有二寸其賜諸侯蓋九寸以下)○鄭氏曰黃¶
　流秬鬯也(孔氏曰秬黒&KR0112;一秠二米者也秬鬯/者釀秬爲酒以鬱金之草和之使之)¶
(芬香條鬯故謂之秬鬯草名鬱金則/黃如金色酒在器流動故謂之黃流)殷王帝乙¶
　之時王季爲西伯以功德受此賜(孔氏曰孔叢/子曰吾聞諸)¶
(子夏曰殷王帝乙之時王季以九/命作伯於西受圭瓚秬鬯之賜)攸所也降下¶
　也○程氏曰縝密温潤之玉瓚其中所盛必黃¶
　流也豈弟君子則福禄所降也(朱氏曰明寶器/不薦於褻味而)¶
<pb:KR1c0017_SBCK_025-32a>¶
(黃流不酌於瓦&KR0498;則如盛德必享/於禄壽而福澤不降於淫人矣)○董氏曰鄭¶
　衆於周禮引詩作䘏彼玉瓚賈公彦曰䘏彼玉¶
瓚蓋古文以瑟爲䘏也¶
　　申上章干禄之義也¶
鳶(悅宣/反)飛戾天魚躍于淵豈弟君子遐不作人¶
　朱氏曰興也○鄭氏曰鳶鴟之&KR0011;(孔氏曰蒼頡/解詁以爲鳶)¶
(即鴟/也)○毛氏曰戾至也○鄭氏曰遐逺也○程¶
　氏曰作興起之於善也○謝氏曰鳶飛戾天魚¶
　躍于淵猶韓愈謂魚川詠而鳥雲飛上下自然¶
<pb:KR1c0017_SBCK_025-32b>¶
　各得其所也詩人之意言如此氣象周家作人¶
　似之(李氏曰抱朴子曰鳶飛在下無力及至乎/上聳身直翅而已然後知鳶飛更不用力)¶
(亦如魚躍怡然自得而不知其所以然而然王/者之作人鼔之舞之使各盡其才亦不知其所)¶
(以然而/然也)○陳氏曰人才至周而盛雖由周之子¶
　孫遠不作人然其所由來者亦先丗之故也¶
　　作人之盛至於如鳶飛魚躍非積累薫陶乆¶
　　且熟者則不能然其來蓋有自矣此序所謂¶
　　受祖也¶
清酒旣載騂(息營/反)牡旣備以享(許丈/反)以祀以介景¶
<pb:KR1c0017_SBCK_025-33a>¶
福¶
周禮注曰鄭司農云清酒&KR0021;祀之酒&KR0007;謂清酒¶
今中山冬釀接夏而成〇鄭氏曰旣載謂巳在¶
尊中也○孔氏曰騂牡赤牡之牲也(董氏曰方/文王時周)¶
(固未有所尚而騂牡蓋以色自别爾○/孔氏曰或作者於後據周所尚而言之)○朱氏¶
　曰備全具也○鄭氏曰景大也○毛氏曰清酒¶
旣載騂牡旣備言年豐畜碩也(孔氏曰左傳云/奉牲以告曰博)¶
(碩肥腯謂其畜之碩大蕃滋也奉酒醴以告/曰嘉栗旨酒謂其三時不害而民和年豐也)○¶
　程氏曰此章言子孫承受其業致其誠孝之報¶
<pb:KR1c0017_SBCK_025-33b>¶
　後人載酒備牲以享祀其先君祖先饗報而子¶
　孫受福也¶
　　先祖遺子孫之業莫大於人材故前章言作¶
　　人後章以報祀繼之¶
瑟彼柞棫民所燎(力召/反)矣豈弟君子神所勞(力報/反)¶
矣¶
　程氏曰瑟然密茂之狀○鄭氏曰柞棫之所以¶
　茂盛者乃人愾燎除其旁草養治之使無害也¶
(程氏曰今人種/榆亦焚之使茂)○鄭氏曰勞勞來猶言佽助〇¶
<pb:KR1c0017_SBCK_025-34a>¶
　孔氏曰上言&KR0021;以福此言得福之事柞棫所以¶
　得茂者正以爲民所愾燎君子所以得福者正¶
　以爲神所勞來¶
莫莫葛藟(力&KR0100;/反)施(以鼔/反)于條枚(芒回/反)豈弟君子求¶
福不回¶
　朱氏曰興也○毛氏曰莫莫施貌(程氏曰莫莫/柔蔓之狀)¶
　○程氏曰施者謂依縁木之條幹○說文曰枚¶
　幹也可爲枚○程氏曰不回謂無邪回它道也¶
　○鄭氏曰葛也藟也延蔓於木之枝本而茂盛¶
<pb:KR1c0017_SBCK_025-34b>¶
　喻子孫依縁先人而起〇李氏曰君子承其先¶
　祖之道以求福禄其求福也無所回邪唯承其¶
　先祖之道而已¶
　　　旱麓六章章四句¶
思齊(側皆/反)文王所以聖也(鄭氏曰言非但天性德/有所由成○孔氏曰言)¶
(文王之聖有所以而然也〇歐陽氏/曰文王所以聖者丗有賢妃之助也)¶
思齊大任文王之母思媚(美記/反)周姜京室之婦大¶
姒嗣徽(許韋/反)音則百斯男¶
朱氏曰思語辭〇毛氏曰齊莊也媚愛也周姜¶
<pb:KR1c0017_SBCK_025-35a>¶
　大姜也(朱氏曰大王/之妃大姜也)京室王室也(朱氏曰京周/也○孔氏曰)¶
(周京俱/是地名)○孔氏曰京師王室之婦○毛氏曰大¶
　姒文王之妃也徽美也〇朱氏曰百男舉成數¶
　而言其多也(又曰春秋傳曰管蔡郕霍魯衛毛/聃畢原豐郇文之昭也并伯邑考)¶
(武王爲十八人然此特其見於/書傳者爾亦可以見其多也)言此莊敬之大¶
　任乃文王之母實能媚于周姜而稱其爲周室¶
　之婦(王氏曰爲人母盡母道爲人婦盡婦道者/大任也○李氏曰觀列女傳載胎教則文)¶
(王由大任而/成德可知矣)○歐陽氏曰大姒每思慕任姜而¶
　繼其美聲有不妬忌之賢(長樂劉氏曰婦人以/不妬忌爲正心之本)¶
<pb:KR1c0017_SBCK_025-35b>¶
　而子孫衆多(李氏曰古者親迎之禮父南向子/北向而跪醮而命之曰往迎爾相)¶
(成我宗事隆率以敬先姒之嗣&KR0002;則有常夫爲/人婦而必事其先妣之事此古之賢女也以大)¶
(任而能愛大姜以大姒而又能嗣大任之徽音/則周之賢妃可謂丗不乏人矣大姜之後有大)¶
(任大任之後有大姒/此周之所以興也)¶
惠于宗公神罔時怨神罔時恫(音/通)刑于寡妻至于¶
兄弟以御(牙嫁/反)于家&KR0022;¶
鄭氏曰惠順也○孔氏曰宗公是宗廟先公書¶
序云班宗彞中庸云陳其宗器皆謂宗廟爲宗¶
(毛氏曰宗神也〇張/氏曰未追王故稱公)〇鄭氏曰時是也恫痛也¶
<pb:KR1c0017_SBCK_025-36a>¶
　○毛氏曰刑法也寡妻適妻也(孔氏曰適妻唯/一故言寡也)¶
(蘇氏曰寡妻猶/言寡小君也)御迎也(鄭氏曰御治也○孔氏/曰王肅云以迎治天下)¶
(國/家)○朱氏曰言文王上有聖母所以成之者逺¶
　内有賢妃圻以助之者深故能順于先公而&KR0017;¶
　神歆之無怨恫者其儀法内施於閨門而至于¶
　兄弟以御于家&KR0022;也　張氏曰言接神人之得¶
　其道　孟子曰刑于寡妻至于兄弟以御于家¶
　&KR0022;言舉斯心加諸彼而巳¶
　　毫髪不愧於隱微然後近者孚故神罔時怨¶
<pb:KR1c0017_SBCK_025-36b>¶
　　神罔時恫始可以刑于寡妻¶
雝雝(於容/反)在宫肅肅在廟不顯亦臨無射(音/亦)亦保¶
　毛氏曰雝雝和也肅肅敬也　朱氏曰不顯幽¶
　隱之處也　毛氏曰無射無厭也　歐陽氏曰¶
　保守也言文王平居在宫中則雝雝然而和有¶
事在宗廟則肅肅然而敬朱氏曰雖居幽隱¶
　亦常&KR0002;有臨之者(歐陽氏曰不以人所不見/而怠常端莊若有所臨)雖¶
無厭射亦常有所守焉言其純而不巳如是¶
　　聖人神人之主也如前章所載神人孚格可¶
<pb:KR1c0017_SBCK_025-37a>¶
　　謂得爲主之道矣欲求所以孚格者當於此¶
　　章觀之¶
肆戎疾不殄烈假(古雅/反)不瑕(音/遐)不聞亦式不諌亦¶
入¶
　毛氏曰肆故今也戎大也疾害也殄絶也〇歐¶
　陽氏曰烈光也○毛氏曰假大也○陳氏曰瑕¶
　玷也〇歐陽氏曰光大而無瑕也式法也〇毛¶
　氏曰不聞亦式不諌亦入言性與天合也〇歐¶
　陽氏曰事雖未甞聞舉必中法又不待教諌而¶
<pb:KR1c0017_SBCK_025-37b>¶
　入於善(朱氏曰雖事之無所前聞者而亦無不/合於法度雖無諌諍之者而亦未甞不)¶
(入於/善)○李氏曰其德性可謂不勉而中不思而¶
　得矣豈待於有所聞有所諫而後中道哉¶
　戎疾大患難也羑里之囚是也昆夷玁狁之¶
　難則其餘也文王之德如上章所陳故雖遭¶
　　大難而不失其聖光大而不可毀缺所謂肆¶
　戎疾不殄烈假不瑕也¶
肆成人有德小子有造古之人無斁(音/亦)譽髦斯士¶
朱氏曰冠以上爲成人小子童子也○毛氏曰¶
<pb:KR1c0017_SBCK_025-38a>¶
　造爲也〇李氏曰古之人指文王也○毛氏曰¶
　無斁無厭也譽名譽也○釋文曰髦俊也○李¶
　氏曰惟文王之德如此故士皆化之成人則有¶
　德小子則有造(孔氏曰言長者道德巳成㓜者/有業學習王肅云周之成人皆)¶
(有成德小子皆有/所造爲進於善也)○朱氏曰凡所以致是者蓋¶
　由文王之德純而不巳無有厭斁〇鄭氏曰故¶
　令此士皆有名譽於天下成其俊乂之美也(王/氏)¶
(曰&KR0004;言大任大姒則化成乎内也/終言譽髦斯士則化成乎天下矣)○董氏曰韓¶
　詩作古之人無擇¶
<pb:KR1c0017_SBCK_025-38b>¶
　　聖人流澤萬丗者莫大於作人所以續天地¶
　　生生之大德也故此詩以是終焉文王之無¶
　　斁孔子之誨人不倦其心一也典謨作於虞¶
　　夏其稱堯舜禹臯陶巳曰&KR0002;稽古則此詩追¶
　　述文王以爲古之人復何疑哉¶
　　　思齊五章二章章六句三章章四句(鄭/氏)¶
(作四章章六/句今從毛氏)¶
皇矣美周也天監代殷莫&KR0002;周周丗丗脩德莫&KR0002;¶
文王(孔氏曰定本/皇下無矣字)¶
<pb:KR1c0017_SBCK_025-39a>¶
皇矣上帝臨下有赫監觀四方求民之莫維此二¶
國其政不獲維彼四國爰究(九又/反)爰度(待洛/反)上帝¶
耆(匡夷/反)之憎其式廓(苦霍/反)乃眷(音/卷)西顧此維與宅¶
　毛氏曰皇大也　程氏曰赫威明也下章云王¶
　赫斯怒　毛氏曰莫定也二國殷夏也四國四¶
　方也　程氏曰究㝷究也度謀度也〇莆田鄭¶
　氏曰耆底定也(程氏曰耆致也頌云耆定/爾功毛氏武傳曰耆致也)毛¶
　氏曰式用也廓大也宅居也○王氏曰大哉天¶
　乃赫然下視四方求民之所歸矣(鄭氏曰謂/所歸就也)○¶
<pb:KR1c0017_SBCK_025-39b>¶
　程氏曰此泛言天佑下民作之君長使得安定¶
　也維此二國其政不獲維彼四國爰究爰度天¶
惟求民所定故君不善則絶之如彼夏商二國¶
　不得其政則於四方之國求謀有德之君使王¶
　天下○莆田鄭氏曰天察四方之國而底定之¶
　憎其用大而爲虐者乃眷然西顧維此周雖小¶
　可與居天子位也(程氏曰謂使其居/西土以王天下也)¶
作之屏(必領/反)之其菑(側吏/反)其翳(於計/反)脩之平之其¶
灌(古亂/反)其栵(音/例)啓之辟(婢亦/反)之其檉(敕貞/反)其椐(羗/居)¶
<pb:KR1c0017_SBCK_025-40a>¶
(反)攘(如/羊)之剔(它歷/反)之其檿(烏簟/反)其柘(章夜/反)帝遷明¶
德串(古患/反)夷載路天立厥配受命旣固¶
孔氏曰作攻作之也(朱氏曰作/抜起也)屏除之也○毛¶
氏曰木立死曰菑(孔氏曰立死之木妨他木/生長爲木之害故曰菑也)自¶
斃爲翳(孔氏曰生木自倒枝葉覆地爲隂翳故/曰翳也○朱氏曰或云小木蒙密蔽翳)¶
(者/也)○孔氏曰脩理之平治之也(程氏曰謂脩治/其叢列使䟽密)¶
(正直得/其冝)○毛氏曰灌叢生也栵栭也(孔氏曰郭/璞云栭樹)¶
(似槲樕而庳小子如細栗今江/東呼爲栭栗程氏曰行生曰栵)○程氏曰啓之¶
　辟之謂芟除也○毛氏曰檉河柳也(孔氏曰河/柳謂河傍)¶
<pb:KR1c0017_SBCK_025-40b>¶
(赤莖小楊也陸璣䟽/云皮赤枝葉似松)椐樻也(孔氏曰孫炎云樻/腫節可以作杖陸)¶
(璣䟽云節中腫似扶老/今人以爲馬鞭及杖)○程氏曰攘之剔之謂¶
　穿剔去其繁冗使成長也〇毛氏曰檿山桑也¶
(孔氏曰郭璞云檿桑柘屬材中爲弓冬官考工/記云弓人取幹柘爲上檿桑次之○朱氏曰檿)¶
(與柘皆美材可爲/弓幹又可&KR0094;也)串習也○程氏曰夷平也載¶
　路猶滿路也○歐陽氏曰此章乃本周作宅之¶
　始&KR0302;周之民樂就有德皆共刋除樹木而營理¶
　邑居(陳氏曰此言成周作/邑之始太王之&KR0004;也)○朱氏曰帝遷明德¶
　謂遷此明德之君於&KR0302;周也〇吕氏曰串夷載¶
<pb:KR1c0017_SBCK_025-41a>¶
　路言民歸往也其來者習其平易〇蘇氏曰歸¶
　之者載路而不絶○程氏曰天立厥配受命旣¶
　固言天以其德之配天而立之使王則其受命¶
　堅固而不易也(歐陽氏曰謂立其德可配天者/以爲君也○朱氏曰大以其德)¶
(可配天而立之於此則/其受命堅固而不易矣)言天命終歸之必成王¶
　業也○釋文曰翳韓詩作殪云因也因髙塡下¶
　也¶
　　周頌曰&KR0302;有夷之行周自太王以來丗以平¶
　　夷爲治民串習其平夷歸往之者載路而不¶
<pb:KR1c0017_SBCK_025-41b>¶
　　絶民歸之則天命之矣¶
帝省(昔井/反)其山柞棫斯抜(蒲貝/反)松栢斯兊(徒外/反)帝¶
作&KR0022;作對自大(音/㤗)伯王季維此王季因心則友則¶
友其兄則篤其慶載錫之光受禄無喪奄有四方¶
　歐陽氏曰省視也○王氏曰抜者擢其修幹之¶
　謂兊者恱澤外見之謂(毛氏曰兊/易直也)○毛氏曰對¶
　配也〇孔氏曰王肅云太伯見王季之生文王¶
　知其天命之必在王季故去而適呉太王没而¶
　不返而後國傳於王季周道大興〇毛氏曰善¶
<pb:KR1c0017_SBCK_025-42a>¶
　兄弟曰友〇朱氏曰兄謂太伯○鄭氏曰篤厚¶
　也○程氏曰載辭也錫予也○毛氏曰喪亡也¶
　奄大也(孔氏曰釋言云荒奄也孫炎云荒大之/奄是荒奄俱爲大義○程氏曰奄字之)¶
(義在忽/遂之間)○程氏曰帝省其山言天視周家之治¶
　以山爲興也○鄭氏曰天作&KR0022;謂興周國也作¶
　配謂爲生明君也(丘氏曰天以聖君爲/己配作對謂文王也)是乃自¶
　太伯王季時則然矣太伯讓於王季而文王起¶
(孔氏曰由太伯讓於王季而文王得/起是興國生君在太伯王季之時也)○程氏曰¶
　維此王季因心則友又述其事也〇王氏曰因¶
<pb:KR1c0017_SBCK_025-42b>¶
　心則友者言其有天性因心則然非學而能也¶
以太伯避季則季疑於弗友故特先言其友也¶
○朱氏曰王季所以友其兄者因其心之自然¶
旣受太伯之讓則益修其德以厚周家之慶而¶
與其兄以讓德之光猶曰彰其知人之明不爲¶
徒讓耳(本鄭氏/孔氏說)其德如是故能受天禄而不失¶
　至于文武而奄有四方也¶
維此王季帝度(待洛/反)其心貃(武伯/反)其德音其德克¶
明克明克&KR0011;克長克君王此大&KR0022;克順克比(釋文/必里)¶
<pb:KR1c0017_SBCK_025-43a>¶
(反當作/毗志反)比于文王其德靡悔旣受帝祉(音/耻)施(以䜴/反)于¶
孫子¶
孔氏曰天開度其心(左傳曰心能/制義曰度)○毛氏曰貃¶
靜也(孔氏曰左傳樂記韓詩貃皆作莫左傳云/德正應和曰莫釋詁云貃莫定也郭璞云)¶
(皆靜/定也)○程氏曰&KR0011;肖也(左傳曰勤施/無私曰&KR0011;)○左氏傳¶
　曰教誨不倦曰長賞慶刑威曰君(朱氏曰不僣/故人慶其賞)¶
(不濫故人/畏其刑)○鄭氏曰王君也王季稱王者追王¶
也(孔氏曰王季未得稱王其實君其國/耳以其追號爲王故作者以王言之)○左氏¶
傳曰慈和徧服曰順〇丘氏曰比親也(左氏傳/曰擇善)¶
<pb:KR1c0017_SBCK_025-43b>¶
(而從之/曰比)○鄭氏曰靡無也祉福也施延也〇程¶
　氏曰此章述王季之德〇朱氏曰帝度其心猶¶
　言天誘其&KR0168;使能制義也○孔氏曰服䖍云發¶
　號施令天下皆應和之莫然而定無讙譁也○¶
　程氏曰非徒能明又能&KR0011;今能知之而弗克踐¶
　之者明及之而行弗&KR0011;也是非誠有也言王季¶
　旣明又能&KR0011;所以爲至德○莆田鄭氏曰能爲¶
　人之長能爲人之君故使之主此大&KR0022;又能惠¶
　順親比其民人也王季本非當立其立者天也¶
<pb:KR1c0017_SBCK_025-44a>¶
○李氏曰後丗亦繼其德比於文王其德無有¶
　可恨○程氏曰旣受天福禄而能施及於孫子¶
　此二句結之而下述文王之事也¶
帝謂文王無然畔援(于願/反)無然歆(許金/反)羡(錢面/反)誕¶
(但旦/反)先登于岸密人不恭敢距大&KR0022;侵阮(魚宛/反)徂共¶
(音/恭)王赫(虎格/反)斯怒爰整其旅以按(安旦/反)徂旅以篤¶
于周祜(音/户)以對于天下¶
　毛氏曰無然無是也○程氏曰畔近畔(長樂劉/氏曰畔)¶
(謂疆畔書所稱偏黨也反側也頗/僻也皆安於疆畔而違中者也)援攀援畔援¶
<pb:KR1c0017_SBCK_025-44b>¶
　黨比也歆欲之動也羡愛羡也登岸旣濟之義¶
(王氏曰經以渉川譬渉/難登岸者無難之地)○毛氏曰國有密湏氏¶
　侵阮遂往侵共(孔氏曰王肅云密湏氏姞姓之/國左傳曰密湏之鼔是也箋以)¶
(阮徂共皆爲國魯詩之義亦以阮徂共皆爲國/名孫毓云案書傳文王七年五伐有伐密湏犬)¶
(夷&KR0058;邘崇未聞有阮徂共三國助紂犯周文王/伐之之事〇張氏曰密地在今寧州阮國名共)¶
(阮國之地名皆在今涇州今有共池即共也○/前漢地理志安定郡隂密注詩密人國即今寧)¶
(州/也)○丘氏曰赫怒貌○毛氏曰旅師也按止也¶
(朱氏曰上旅周師/也下旅密人也)○鄭氏曰篤厚也祜福也對¶
　答也○程氏曰天謂文王無黨援以爲強無¶
<pb:KR1c0017_SBCK_025-45a>¶
　以貪欲而動惟是所先者濟天下於險難此謂¶
　順天征伐之道(吕氏曰文王以無心得天下雖/赫怒用師皆出於無心也畔援)¶
(歆羡者皆有心者也文王之/心與斯民速濟乎大難者也)於是有密人不共¶
　拒我大&KR0022;之命○張氏曰侵阮直至共之地○¶
　程氏曰文王赫然而怒整其師旅以遏止密人¶
　徂共之師救亂安人以厚周家之福以荅天下¶
　望周之心也此文王征伐之始也〇孟子曰詩¶
　云王赫斯怒爰整其旅以遏徂莒以篤周祜以¶
　對于天下此文王之勇也文王一怒而安天下¶
<pb:KR1c0017_SBCK_025-45b>¶
　之民¶
依其在京侵自阮疆(居良/反)陟我髙岡無矢我陵我¶
陵我阿無飲我泉我泉我池度其鮮(息淺/反)原居&KR0302;¶
之陽在渭之將萬&KR0022;之方下民之王¶
程氏曰依馮也(孔氏曰/依止也)○孔氏曰京是周所都¶
　之邑○張氏曰侵自阮疆言文王却自阮疆而¶
　去伐密也○鄭氏曰陟登也○毛氏曰矢陳也¶
(孔氏曰無得/陳兵於我陵)○鄭氏曰大陵曰阿〇王氏曰池¶
　水所聚也○鄭氏曰度謀也鮮善也(毛氏曰小/山别大山)¶
<pb:KR1c0017_SBCK_025-46a>¶
(曰鮮〇孔氏曰孫/炎云别不相連也)○毛氏曰將側也方則也〇¶
　朱氏曰文王在周之京所整之兵旣按密人遂¶
　從阮疆而岀以侵密(歐陽氏曰言周師先/據勝地然後侵之)所陟¶
　之岡即爲我岡○楊氏曰聖人一視而同仁則¶
　天下無彼我之異陵阿泉池皆視之猶我也與¶
　毀其宗廟遷其重器異矣此蓋戒其軍士不爲¶
　暴擾之辭也〇蘇氏曰文王旣克密湏於是相¶
　其髙原而徙都焉所謂程邑是歟○鄭氏曰地¶
　在&KR0302;山之南居渭水之側後竟徙都於豐(孔氏/曰太)¶
<pb:KR1c0017_SBCK_025-46b>¶
(王&KR0004;遷巳在&KR0302;山在&KR0302;山之陽是去舊都不逺/也周書稱文王在程作程寤程典皇甫謐云文)¶
(王徙宅於程蓋謂此也箋嫌此即是豐故云後/竟徙都於豐知此非豐者以此居&KR0302;之陽豐則)¶
(歧之東南三百里耳○前漢地理志/曰安陸闞駰以爲本周之程邑也)○孔氏曰¶
　背山跨水營建國都乃爲萬&KR0022;之所法則下民¶
　之所歸往(李氏曰下民之/主追稱之也)¶
　　用兵必有根本之地文王駐兵於國都以爲¶
　　三軍之鎭故曰依其在京¶
帝謂文王予懷明德不大聲以色不長夏以革不¶
識不知順帝之則帝謂文王詢(音/荀)爾仇方同爾兄¶
<pb:KR1c0017_SBCK_025-47a>¶
弟以爾鉤(古侯/反)援(音/&KR0061;)與爾臨衝(冒容/反)以伐崇墉(音/容)¶
毛氏曰長夏長大也(孔氏曰毛以夏爲木/○鄭氏曰夏諸夏也)革更¶
也○鄭氏曰詢謀也怨耦曰仇○丘氏曰仇方¶
　即崇也○毛氏曰鉤鉤梯也所以鉤引上城者¶
(孔氏曰鉤援一物以梯&KR0029;/城相鉤引而上援即引也)臨臨車也衝衝車也¶
(孔氏曰臨者在上臨下之名衝者從傍衝突之/稱故知二車不同兵書有作臨車衝車之法)¶
　○鄭氏曰崇侯虎倡紂爲無道(朱氏曰按史記/崇侯虎譛西伯)¶
(於紂紂囚西伯於羑里紂赦西伯賜之弓矢鈇/&KR0207;得專征伐曰譛西伯者崇侯虎也西伯歸三)¶
(年伐崇侯虎/而作豐邑)○毛氏曰墉城也○程氏曰天謂¶
<pb:KR1c0017_SBCK_025-47b>¶
　文王予懷爾之明德不大其聲色而人化夫聖¶
　人之誠感無不通故所過者化所存者神豈暴¶
　著其形迹也哉是不發見大其聲色也故聖人¶
　曰聲色之於化民末也○朱氏曰不長夏以革¶
　未詳其義(程氏曰其化之感人雖不見其聲色/而其應之疾人之惡不及長大而革)¶
(也言不待遲乆而化也〇張氏曰不以聲色爲/政不以革命有中國〇朱氏曰或曰長尊尚也)¶
(革兵也不尊尚強大/兵革而人自服也)○程氏曰不識不知順帝¶
　之則不作聦明順天理也○朱氏曰此皆文王¶
　之明德上帝之所懷也○程氏曰帝謂文王當¶
<pb:KR1c0017_SBCK_025-48a>¶
　謀爾爲仇之方同爾兄弟之國以爾攻伐之具¶
　以伐爲仇之崇言聖人之化如此而天下有昏¶
　惡之甚不能化者謀而伐之則天下皆善而王¶
　業成(吕氏曰言文王其德不形而功無迹與天/同體而巳雖興兵以伐崇莫非順帝則而)¶
(非我/也)¶
　　不長夏以革雖難強通然與不大聲以色立¶
　　文旣同訓詁亦當相&KR0011;聲以色謂聲音與&KR0015;¶
　　貌也夏以革謂侈大與變革也不大聲以色¶
　　則不事外飾矣不長夏以革則不縱私意矣¶
<pb:KR1c0017_SBCK_025-48b>¶
　無外飾無私意此明德之實也¶
臨衝閑閑崇墉言言執訊(音/信)連連攸馘(古獲/反)安安¶
是&KR0011;是禡(馬嫁/反)是致是附四方以無侮臨衝茀茀¶
(音/弗)崇墉仡仡(魚乙/反)是伐是肆是絶是忽四方以無¶
拂¶
程氏曰閑閑徐緩之狀〇毛氏曰言言髙大也¶
　○鄭氏曰訊言也執所生得者而訊問之○毛¶
氏曰連連徐也(王氏曰連連/屬而弗絶也)攸所也馘獲也不¶
服者殺而獻其左耳曰馘(孔氏曰玉藻云聽嚮/任左故不服者殺而)¶
<pb:KR1c0017_SBCK_025-49a>¶
(獻其左耳曰馘罪其不聽命/服罪故取其耳以計功也)○程氏曰安安不¶
　輕暴也○毛氏曰於内曰&KR0011;於野曰禡(鄭氏曰/&KR0011;也禡)¶
(也師祭也○孔氏曰王制云天子將岀&KR0011;于上/帝禡於所征之地尚書夏侯歐陽說以事&KR0011;&KR0021;)¶
(之在南方就南郊&KR0021;之肆師注曰&KR0011;禮依郊祀/而爲之禡祭造軍法者其神蓋&KR0214;尤或曰黃帝)¶
　○王氏曰致致其至也附使之内附也○毛氏¶
　曰茀茀疆盛也〇王氏曰仡仡壯也○鄭氏曰¶
　肆犯突也(孔氏曰左傳云&KR0002;使輕者肆焉/則可○程氏曰肆謂縱攻也)○毛¶
　氏曰忽滅也〇朱氏曰拂戾也(孔氏曰拂/拂違也)○程¶
　氏曰崇侯迷惡當文王始伐之徐緩之時則不¶
<pb:KR1c0017_SBCK_025-49b>¶
　服故文王遂加之兵執訊連連之多聖人之伐¶
　殺其犯順者非輕肆殺戮也故於馘也安安然¶
　審重(朱氏曰皆城/下之戰也)古者出征&KR0011;于上帝禡于所¶
　征之地所以暴明其罪告之神明伐而告之神¶
　明其伐合神明之道也(朱氏曰言文王緩攻徐/戰告祀群神以致附來)¶
(者而威德&KR0013;/于四方也)○朱氏曰春秋傳曰文王伐崇三¶
　旬不降退脩教而復伐之因壘而降夫始攻之¶
　緩戰之徐也非力不足也非示之弱也將以致¶
　附而全之也及其終不下而肆之也則天誅不¶
<pb:KR1c0017_SBCK_025-50a>¶
　可以留而罪人不可以不得故也此所謂文王¶
　之師也¶
　　皇矣八章章十二句¶
靈臺民始附也文王受命而民樂其有靈德以及¶
鳥獸昆蟲焉(張氏曰民之歸文王乆矣此言附則/是方更見得民附&KR0002;謂至此纔來附)¶
(則不然且如鎬京辟雍自西自東自南自北無思/不服亦乆矣非作辟雍而後服也○孔氏曰昆蟲)¶
(王制注云昆明也明蟲者得陽而生得隂而藏祭/統注云昆蟲温生寒死之蟲然則諸蟄蟲皆是也)¶
孟子曰文王以民力爲臺爲沼而民歡樂之謂¶
其臺曰靈臺謂其沼曰靈沼樂其有麋鹿魚¶
<pb:KR1c0017_SBCK_025-50b>¶
　鼈古之人與民皆樂故能樂也¶
　　所以謂之靈臺者不過如孟子之說而巳自¶
　　文王受命而民樂其有靈德以下皆講師之¶
　　贅說也(按武成文王誕膺天命以撫方夏惟/九年大統未集予小子其承厥志誕)¶
(膺天命即此序所謂文王受命也以撫方夏/即三分天下有其二之時也惟九年大統未)¶
(集言旣三分天下有其二九年而崩也&KR0002;以/靈臺之作在此九年之間雖非詩人大意所)¶
(存然尚無害漢儒因此遂以爲受命稱王而/以靈臺爲天子之制則悖理甚矣㤗誓三篇)¶
(紂尚在之時武王之稱文王止曰文考而巳/至大誥武成追王之後始曰文考文王此文)¶
(王生前不稱王之明驗也武王牧野誓師所/告者不過司徒司馬司空猶未備天子六卿)¶
<pb:KR1c0017_SBCK_025-51a>¶
(之制豈有文王之時/巳&KR0427;天子之臺哉)¶
經始靈臺經之營之庶民攻之不日成之¶
毛氏曰經度之也○蘇氏曰靈之言善也(晁氏/曰爲)¶
(劉向之學說靈臺之詩曰靈善也/○朱氏曰言其如神靈之所爲也)○毛氏曰四¶
方而髙曰臺○孔氏曰左傳云&KR0087;伯獲晉侯以¶
歸乃舎諸靈臺杜預云在京兆鄠縣周之故臺¶
也○鄭氏曰營表其位也〇毛氏曰攻作也○¶
朱氏曰不日不終日也○孔氏曰經理而量度¶
　初始爲靈臺之基趾也旣度其處乃經理之營¶
<pb:KR1c0017_SBCK_025-51b>¶
　表之(王氏曰經其南北而四營之也○長樂/劉氏曰經謂制其廣深營謂定其基趾)○¶
　鄭氏曰衆民築作不日而成之言說文王之德¶
　勸其事忘己勞也¶
　　文王之作臺主於望氛祲觀民俗以察天人¶
　　之意因以䟽瀹精神宣節勞逸蓋一㢮一張¶
　　無非事也楚椒舉曰先王之爲臺榭也榭不¶
　　過講軍實臺不過望氛祥故榭度於大卒之¶
　　居臺度於臨觀之髙其所不奪穡地其爲不¶
　　匱財用其事不煩官業其日不廢時務瘠磽¶
<pb:KR1c0017_SBCK_025-52a>¶
<pb:KR1c0017_SBCK_025-53a>¶
伏¶
　鄭氏曰亟急也〇丘氏曰子來猶子爲父來也¶
　○毛氏曰囿所以域養禽獸也(孔氏曰春秋築/鹿囿則囿者築)¶
(墻爲界域而禽獸在其中/○說文曰囿宛有垣也)○爾雅釋獸云鹿牡¶
麚牝麀○毛氏曰攸所也○朱氏曰經始勿亟¶
　文王恐煩民令勿亟作也庶民子來如子趨父¶
事不召而自來也(李氏曰左傳云築郎囿李平/子欲其速成叔孫昭子曰詩)¶
(曰經始勿亟庶民子來焉用速成其以勦民也/蓋速成出於民之意則可出於君之意則不可)¶
(出於君之意則爲勦民出於/民之意則見其得民心也)〇孔氏曰鄭駮異¶
<pb:KR1c0017_SBCK_025-53b>¶
義云於臺下爲囿沼〇趙氏孟子注曰文王在¶
此囿中麀鹿懷任安其所而伏不驚動也(王氏/曰麀)¶
(鹿攸伏則孳乳得其時○長樂劉氏曰鹿易驚/易逸王在靈囿徒御非少不驚不逸而攸伏者)¶
(無害獸之心鹿則/信之而弗疑也)¶
麀鹿濯濯(直角/反)白鳥翯翯(户角/反)王在靈沼於牣(音/刃)¶
魚躍¶
　毛氏曰濯濯娯逰也翯翯肥澤也(孔氏曰娱樂/逰戲亦由肥)¶
(澤故也二/者互相足)沼池也牣滿也(蘇氏曰/牣充也)○鄭氏曰鳥¶
　獸肥盛喜樂言得其所靈沼魚盈滿其中皆跳¶
<pb:KR1c0017_SBCK_025-54a>¶
躍亦言得其所(長樂劉氏曰麀鹿濯濯者行止/自&KR0002;也白鳥翯翯者飛鳴自適)¶
(也於牣魚躍者魚驚則潜今/牣而躍者習於仁而自遂也)○鄒氏曰麀鹿之¶
在囿不知囿之爲囿亦如在於山林魚鼈之在¶
沼不知沼之爲沼亦如相忘於江湖自非文王¶
之德上及飛鳥中及走獸下及濳魚豈能及此¶
虡(音/巨)業維樅(七凶/反)賁(扶云/反)鼔維鏞(音/容)於(音/烏)論鼔鍾¶
於樂辟(音/壁)廱¶
毛氏曰植者曰虡橫者曰栒業大版也樅崇牙¶
也(鄭氏曰虡也栒也所以縣鐘鼔也設大版於/上刻&KR0030;以爲飾○孔氏曰縣鐘磬者兩端有)¶
<pb:KR1c0017_SBCK_025-54b>¶
(植木其上有橫木謂直立者爲虡謂橫牽者爲/栒栒上加之大版刻版捷業如鋸齒爲之飾又)¶
(以彩色爲大牙其狀隆然謂之崇牙樅即崇牙/之貌樅樅然也○朱氏曰樅崇牙之樅樅峻峙)¶
(貌/也)賁大鼔也(孔氏曰賁大也故謂大鼔爲賁鼔/韗人云鼔長八尺鼔四尺中圍加)¶
(三之一謂之鼖鼔注亦/云大鼔謂之鼖是也)鏞大鍾也(孔氏曰釋樂/云大鍾謂之)¶
(鏞李巡曰大鍾/音聲大鏞大也)○鄭氏曰論之言倫也得其倫¶
　理乎鼔與鍾也(蘇氏曰/論講也)○毛氏曰水旋丘如璧¶
　曰辟雍以節觀者(孔氏曰璧體圎而内有孔此/水亦圎而内有地猶如璧然)¶
(以水繞丘所以節約觀者令在外而觀也○朱/氏曰王制論學曰天子曰辟廱諸侯曰泮宫說)¶
(者以爲辟廱大射行禮之處也水旋丘如璧以/節觀者泮宫諸侯郷射之宫也其水半之蓋東)¶
<pb:KR1c0017_SBCK_025-55a>¶
(西門以南通水北無也故振鷺之詩曰振鷺于/飛于彼西廱說者以廱爲澤蓋即旋丘之水而)¶
(其學即所謂澤宫也蓋古人之學與今不同孟/子所謂序者射也則學蓋有以射爲主者矣蘇)¶
(氏引莊周言文王有辟廱之樂遂以辟廱亦爲/樂名而曰古人以樂教胄子則未知學以樂而)¶
(得名歟樂以學而得名歟則是又以爲習樂之/所也張子亦曰辟廱古無此名其制蓋始於此)¶
(及周有天下遂以名天子之學而諸侯不得立/焉記所謂魯人將有事於上帝必先有事於泮)¶
(宫者蓋射以擇士云爾○孔氏曰鄭氏駮異義/云韓詩說辟廱者天子之學所以教天下春射)¶
(秋饗尊事三老五更在南方七里之内左氏說/天子靈臺在太廟之中壅之以靈沼謂之辟廱)¶
(皆無明文玄按靈臺一篇之詩有靈臺有靈囿/有靈沼有璧廱則辟雍及三靈皆同處在郊矣)¶
(&KR0061;凖正論云辟廱/大射養&KR0012;之處)¶
<pb:KR1c0017_SBCK_025-55b>¶
　於嘆辭也樂記曰論倫無患樂之情也鄭氏¶
　　以論爲倫蓋本諸此或疑靈臺之詩叙臺池¶
　苑囿與民同樂胡爲以辟雍學校勦入之彼¶
　蓋未甞深考三代人君與士大夫甚親游宴¶
　之暬御征行之扈衛無所往而不與髦俊俱¶
　焉樂正司業父師司成則樂者固學士之所¶
　常&KR0032;也夫豈有二事哉¶
於論鼔鍾於樂辟廱鼉(徒何/反)鼔逄逄(薄紅/反)矇(音/蒙)瞍¶
(蘇口/反)奏公¶
<pb:KR1c0017_SBCK_025-56a>¶
　陸氏草木䟽曰鼉形似&KR1340;蜴四足長丈餘生&KR0401;¶
　大如鵝&KR0401;甲如鎧甲其皮堅厚可冒鼔(李氏曰/上林賦)¶
(曰擊鳴鼉之鼔則以/鼉皮爲鼔可知矣)○毛氏曰逄逄和也(釋文/曰埤)¶
(蒼云鼔/聲也)有眸子而無見曰矇無眸子曰瞍(鄭氏/曰凢)¶
(聲使鼔/瞍爲之)公事也¶
　樂者矇瞍之事也聞鼉鼔之聲知矇瞍方奏¶
　其事也前三章樂文王有臺池鳥獸之樂也¶
　　後二章樂文王有鍾鼔之樂也皆民樂之辭¶
　　也¶
<pb:KR1c0017_SBCK_025-56b>¶
　　靈臺五章章四句¶
下武繼文也武王有聖德復(扶又/反)受天命能昭先¶
人之功焉(鄭氏曰繼文/者繼文王)¶
下武維周丗有哲王三后在天王配于京¶
鄭氏曰下猶後也(孔氏曰居下/丗即是在後)〇毛氏曰三后¶
大王王季文王也○朱氏曰在天旣没而其神¶
在天也○毛氏曰王武王也○鄭氏曰京謂鎬¶
京也○王氏曰大王王季文王以文德造始于¶
上武王以武功續終于下故曰下武維周丗有¶
<pb:KR1c0017_SBCK_025-57a>¶
哲王〇陳氏曰哲王謂誰其在天則太王王季¶
　文王其在鎬京則武王是也在鎬京者足以配¶
彼在天者¶
　　下者繼上之辭也下武之繼文即頌所謂嗣¶
　武受之也武王一戎衣而天下大定其樂曰¶
　大武故言周王業之成必曰武焉¶
王配于京丗德作求永言配命成王之孚¶
蘇氏曰作起也○鄭氏曰永長也○蘇氏曰配¶
命配天之命〇鄭氏曰孚信也○李氏曰武王¶
<pb:KR1c0017_SBCK_025-57b>¶
　之所以配三后者則以維丗德是求故也起而¶
　求其先丗之德以繼之也○陳氏曰三后之孚¶
著于民乆矣至武王配天然後成王者之信(王/氏)¶
(曰大王肇基王迹王季其勤王家文王大統未/集至于武王然後自西自東自南自北無思不)¶
(服然後能爲/成王之孚)¶
成王之孚下土之式永言孝思孝思維則¶
　毛氏曰式法也○王氏曰王孚成矣則下土以¶
爲式武王作求至於成王之乎下土之式則亦¶
　維先人之故繼其志述其事故也故曰永言孝¶
<pb:KR1c0017_SBCK_025-58a>¶
　思〇李氏曰下土之所以爲式者以武王之孝¶
　而民則之故也(朱氏曰武王旣成王業天下咸/法則之亦法其孝思而巳蓋求)¶
(其丗德而成王之孚/孝思之至孰大於是)¶
媚兹一人應侯順德永言孝思昭哉嗣服¶
鄭氏曰媚愛也兹此也一人武王也○毛氏曰¶
　侯維也〇鄭氏曰服事也○蘇氏曰天下思所¶
　以媚之者維順其德以應之然則武王之孝能¶
　嗣先王之事者豈不明哉〇孔氏曰順德定本¶
作愼德凖約此詩上下及鄭箋引易冝爲順字¶
<pb:KR1c0017_SBCK_025-58b>¶
又集注亦作順疑定本誤(董氏曰淮南子/云應侯順德)¶
昭兹來許繩其祖武於萬斯年受天之祜¶
鄭氏曰兹此也〇陳氏曰來所自來也許語助¶
也○蘇氏曰繩約也○毛氏曰武迹也〇鄭氏¶
曰祜福也〇陳氏曰昭兹承上昭哉嗣服而言¶
也武王昭哉嗣服有自來矣其道本於繩約其¶
祖先之蹤跡也○鄭氏曰於萬斯年受天之祜¶
天下樂仰武王之德欲其壽考之言○後漢祭¶
祀志注東平王蒼曰大雅曰昭兹來御愼其祖¶
<pb:KR1c0017_SBCK_025-59a>¶
父¶
受天之祜四方來賀於萬斯年不遐有佐¶
朱氏曰賀朝賀也周末秦強天子致胙諸侯皆¶
　賀〇鄭氏曰遐逺也○孔氏曰佐助也○吕氏¶
　曰不遐有佐者四方皆來佐助雖萬年不以爲¶
遠也¶
　　　下武六章章四句¶
文王有聲繼伐也武王能廣文王之聲卒其伐功¶
也(孔氏曰經上四章言文王之事下四章言武王/君天下服四方定鎬京安後丗其所施之事皆)¶
<pb:KR1c0017_SBCK_025-59b>¶
(繼伐之功故言繼伐以揔之○蘇氏曰繼文/者言繼其文德繼伐者又兼言其武功也)¶
文王有聲遹(尹橘/反)駿(音/崚)有聲遹求厥寧遹觀厥成¶
文王烝哉¶
鄭氏曰遹述也駿大也○李氏曰觀當如字讀¶
　○毛氏曰烝君也(吕氏曰烝君也衆也/皆所以得衆爲君也)○蘇氏¶
　曰文王之所以有聲者能述大其先人之聲耳¶
　凢求其所以安觀其所以成無非述之者此文¶
　王之所以爲君也〇鄭氏曰君哉者言其誠得¶
　人君之道〇說文曰欥詮詞也從欠從日詩曰¶
<pb:KR1c0017_SBCK_025-60a>¶
　欥求厥寧余律切(董氏曰孫毓引/詩曰欥求厥寧)¶
文王受命有此武功旣伐于崇作邑于豐文王烝¶
哉¶
　說文曰酆周文王所都在京兆杜陵西南○孔¶
　氏曰武功非獨伐崇而已所伐邘耆密湏昆夷¶
　之屬皆是也别言伐崇者以其功最大其伐最¶
後故特言之爲作邑張本言功成乃作邑也¶
築城伊淢(况域/反)作豐伊匹匪&KR0068;(居力/反)其欲遹追來¶
孝王后烝哉¶
<pb:KR1c0017_SBCK_025-60b>¶
　毛氏曰淢成溝也(鄭氏曰方十里曰成淢其溝/也廣深各八尺○孔氏司匠)¶
(人云成間有淢淢内之地其方/十里○釋文曰韓詩作洫深也)○陳氏曰匹稱¶
　也○鄭氏曰&KR0068;急也○毛氏曰后君也○孔氏¶
　曰上言作邑于豐此述作豐之制○朱氏曰文¶
　王築豐邑之城因舊淢爲限而築之〇陳氏曰¶
　作豐之制不爲侈大唯其稱而巳○朱氏曰非¶
　欲亟成已之所欲也述追先人之志而來致其¶
　孝耳王后亦指文王也○禮器引詩曰匪革其¶
　猶聿追來孝○釋文&KR0068;作亟曰或作&KR0068;欲作慾¶
<pb:KR1c0017_SBCK_025-61a>¶
　曰或作欲¶
王公伊濯(直角/反)維豐之垣(音/&KR0061;)四方攸同王后維翰¶
王后烝哉¶
吕氏曰濯如滌言明白而不昧(張氏曰濯有/鮮㓗之意)○¶
毛氏曰翰&KR0428;也○吕氏曰文王至此明建都邑¶
示天下知所歸往天下皆&KR0029;以爲賴(朱氏曰四/方於是來)¶
(歸而以文王/爲楨&KR0428;也)¶
　王公如易所謂王公設險以守其國蓋統言¶
　之也¶
<pb:KR1c0017_SBCK_025-61b>¶
豐水東注維禹之績四方攸同皇王維辟(音/璧)皇王¶
烝哉¶
　鄭氏曰豐水禹治之使入渭東注于河豐邑在¶
　豐水之西鎬京在豐水之東(孔氏曰禹貢曰導/渭自鳥䑕同穴東)¶
(㑹于豐入于河是豐水入渭東注于河帝王丗/紀云豐鎬皆在長安之西南言豐邑在豐水之)¶
(西鎬京在豐水之東以時驗而知之/後漢地理注豐鎬相去二十五里)績功也○¶
　毛氏曰皇大也〇鄭氏曰辟君也○李氏曰指¶
豐水以言武王之功(董氏曰詩人論周之建都/在豐鎬而豐水正居其中)¶
(者於是思禹之績/而見周之成功也)○蘇氏曰豐水之所以東注¶
<pb:KR1c0017_SBCK_025-62a>¶
　者禹之功也四方之所以歸周者武王維君也¶
　○張氏曰時武王旣得天下故言皇王烝哉(朱/氏)¶
(曰皇王有天下/之號指武王也)¶
鎬京辟廱自西自東自南自北無思不服皇王烝¶
哉¶
　毛氏曰武王作邑於鎬京(後漢地理志曰鎬在/京兆尹上林苑中孟)¶
(康云長安西南有鎬池古史考曰武王遷鎬長/安豐亭鎬池也皇覽曰文王周公&KR0193;皆在鎬聚)¶
(東杜/中)○長樂劉氏曰武王自豐而作京于鎬以¶
　諸侯之朝覲四夷之來王非豐邑之可容也故¶
<pb:KR1c0017_SBCK_025-62b>¶
越豐水之東作鎬京焉(張氏曰周家自后稷居/邰而公劉則居於&KR0206;大)¶
(王邑&KR0302;而文王又遷于豐至武王則居鎬當是/時民之歸者日衆其地有不能容必至于遷)¶
　○張氏曰靈臺辟雍文王之學也辟雍之在鎬¶
京者武王之學也辟雍至此始爲天子之學當¶
武王作鎬京辟雍之時天下無思不服於此尤¶
見王業之成也民之歸周亦乆矣非謂至此而¶
始子來也〇朱氏曰無思不服心服也孟子曰¶
天下不心服而王者未之有也¶
考&KR0114;維王宅是鎬京維&KR0027;正之武王成之武王烝¶
<pb:KR1c0017_SBCK_025-63a>¶
哉¶
　鄭氏曰考猶稽也稽疑之法必契灼&KR0027;而卜之¶
　宅居也○鄭氏禮記注曰武王&KR0114;而謀居此鎬¶
　邑&KR0027;則出吉兆正之武王築成之○吕氏曰言¶
　武王稽天命宅鎬京定都以爲天下君也¶
豐水有&KR0622;(音/起)武王豈不仕詒(以之/反)厥孫謀以燕翼¶
子武王烝哉¶
　毛氏曰&KR0622;草也仕事也○陳氏曰詒遺也○毛¶
　氏曰燕安也翼敬也○孔氏曰豐水猶以潤澤¶
<pb:KR1c0017_SBCK_025-63b>¶
　生&KR0622;菜况武王豈不以澤及後人爲事乎○蘇¶
　氏曰故遺其子孫之謀以安後丗之敬者(孔氏/曰以)¶
(安敬事之子孫○朱氏曰武王豈無所事乎詒/厥孫謀以燕翼子則武王之事也○王氏曰雖)¶
(貽之以謀非翼子/亦不能以燕也)¶
　　孫與子特互言之皆謂子孫也序言武王繼¶
　　伐而此詩未甞一言及武王之伐功何耶定¶
　　都而無思不服創業而詒厥子孫故非大告¶
　　武成之前所能致也詩人之作蓋有本末具¶
　　載精粗兼舉者矣亦有言其意而略其事者¶
<pb:KR1c0017_SBCK_025-64a>¶
　矣不可以一體求也¶
　　　文王有聲八章章五句¶
文王之什十篇六十六章四百一十四句¶
吕氏家塾讀詩記卷第二十五¶
<pb:KR1c0017_SBCK_025-64b>¶

