# -*- mode: mandoku-view -*-
#+TITLE: 呂氏家塾讀詩記
#+DATE: 2015-09-23 09:36:37
#+PROPERTY: JUAN 21
<pb:KR1c0017_SBCK_021-1a>¶
吕氏家塾讀詩記卷第二十一¶
小旻之什¶
小旻(宻巾/反)大夫刺幽王也¶
　吕氏曰小旻小宛小弁小明言小者篇在小雅¶
　恐與大雅相亂以別之今大雅止有大明餘篇¶
　疑亡(蘇氏曰小旻小宛小弁小明四詩皆以小/名篇所以別其爲小雅也其在小雅者謂)¶
(之小故其在大雅者謂之召旻大明獨宛弁闕/焉意者孔子刪之矣雖去其大而其小者猶謂)¶
(之小蓋即/用其舊也)○朱氏曰此詩刺王惑於邪謀不能¶
斷以從善將致亂也¶
<pb:KR1c0017_SBCK_021-1b>¶
旻天疾威敷于下土謀猶回遹(音/聿)何日斯沮(在吕/反)¶
謀臧不從不臧覆用我視謀猶亦孔之卭(其凶/反)¶
　爾雅曰秋曰旻天○毛氏曰敷布也〇朱氏曰¶
猶謀也〇毛氏曰回邪也遹辟也○鄭氏曰沮¶
　止也臧善也○毛氏曰卭病也○蘇氏曰言天¶
　禍迅烈遍于下矣而王之邪謀終莫之改也(李/氏)¶
(曰幽王不畏天禍偃然自&KR0002;信/用邪謀則天之禍何時而止也)○鄭氏曰謀之¶
善者不從其不善者反用也○朱氏曰謀臧不¶
從不&KR0391;覆用故我視其謀猶亦甚病也○董氏¶
<pb:KR1c0017_SBCK_021-2a>¶
　曰集注作謨猷回遹¶
潝潝(許急/反)訿訿(音/紫)亦孔之哀謀之其&KR0391;則具是違¶
謀之不臧則具是依我視謀猶伊于胡厎(之履/反)¶
蘇氏曰潝潝言相和也訿訿言相詆也(爾雅曰/潝潝訿)¶
(訿莫供職也○前漢劉向上䟽曰衆小在位而/從邪議歙歙相是而背君子故其詩曰歙歙訿)¶
(訿亦孔之哀謀之其臧則具/是違謀之不臧則具是依)○朱氏曰具猶俱¶
也○鄭氏曰厎至也○王氏曰其俗如此亦孔¶
　之哀矣〇鄭氏曰謀之善者俱背違之其不善¶
者依就之○王氏曰謀猶如此則亦何所至乎¶
<pb:KR1c0017_SBCK_021-2b>¶
　至於亂而巳¶
我龜旣厭(於艶/反)不我告猶謀夫孔多是用不集發¶
言盈庭誰敢執其咎如匪行邁謀是用不得于道¶
鄭氏曰猶圖也○毛氏曰集就也○鄭氏曰匪¶
　非也卜筮數而瀆龜龜厭之不復告其所圖之¶
&KR0123;凶謀事者衆是非相奪莫適可從故所爲不¶
成訩訩滿庭而無敢決當是非事&KR0002;不成誰云己¶
當其咎責者言小人争知而讓過(毛氏曰謀人/之國國危則)¶
(死之古之道也○范氏曰當其發言盈庭莫/不自以爲能也使之執咎則莫適任患也)君¶
<pb:KR1c0017_SBCK_021-3a>¶
臣之謀事如此與不行而坐圖逺近是於道路¶
無進於跬歩何以異乎(孔氏曰謀而不行則於/道不進言而無決則於)¶
(事不/成)○董氏曰是用不集韓詩作是用不就集¶
注亦作就¶
哀哉爲猶匪先民是程匪大猶是經維邇言是聽¶
維邇言是争如彼築室于道謀是用不潰于成¶
　朱氏曰先民古之聖賢也〇毛氏曰程法也○¶
　鄭氏曰大猶大道也○毛氏曰經常也潰遂也¶
○朱氏曰哀哉今之爲謀不以先民爲法不以¶
<pb:KR1c0017_SBCK_021-3b>¶
　大道爲常其所聽而争者皆淺末之言以是相¶
　持如將築室而與行道之人謀之人人得爲異¶
　論其能有成哉古語曰作舎道旁三年不成蓋¶
　出於此¶
國雖靡止或聖或否(方九/反)民雖靡膴(火呉/反)或哲或¶
謀或肅或艾(音/刈)如彼泉流無淪胥以敗¶
　蘇氏曰止定也(范氏曰國雖靡/止無所定也)膴大也(孔氏曰/膴王肅)¶
(讀爲幠幠大也無大有/人言少也幠喜呉反)○丘氏曰艾治也(朱氏/曰艾)¶
(與乂同治也/本鄭氏&KR0003;)○朱氏曰淪䧟也○鄭氏曰胥相¶
<pb:KR1c0017_SBCK_021-4a>¶
也○蘇氏曰雖丗亂民辟猶有賢者在焉苟能¶
用之愚者可賴以皆濟也苟廢而不用而使愚¶
者壅之於上則相與皆敗無能爲矣譬如泉水¶
苟䟽而流之則淤腐者從之而行苟不䟽其源¶
而瀦蓄之雖其流者亦相與䧟溺腐敗而巳(吕/氏)¶
(曰今國與民皆有善有惡謀而擇其善可矣乃/無所分別則善者亦混而同於惡如泉流之清)¶
(淪而爲/濁也)○釋文靡膴韓詩作靡腜猶無幾何也¶
不敢暴虎不敢馮(符氷/反)河人知其一莫知其他戰¶
戰兢兢(己氷/反)如臨深淵如履薄氷¶
<pb:KR1c0017_SBCK_021-4b>¶
　毛氏曰徒搏曰暴虎徒渉曰馮河馮陵也他不¶
　敬小人之危殆也戰戰恐也兢兢戒也如臨深¶
　淵恐墜也如履薄氷恐䧟也○范氏曰人皆知¶
　虎不可暴而河不可馮而不知小人之不可不¶
　畏也如臨深淵如履薄氷者懼之甚也(左傳昭/元年晉)¶
(樂王鮒曰小旻之卒章善矣吾從之注義取非/唯暴虎馮河之可畏也不敬小人亦危殆王鮒)¶
(從斯義故不敢譏議公子圍○荀子人不肖而/不敬則是狎虎也狎虎則危災及其身詩曰不)¶
(敢暴虎不敢馮河人知其一莫之其他戰/戰兢兢如臨深淵如履薄氷此之謂也)¶
　　　小昊六章三章章八句三章章七句¶
<pb:KR1c0017_SBCK_021-5a>¶
小宛大夫刺幽王也¶
宛(於阮/反)彼鳴鳩翰(胡且/反)飛戾天我心憂傷念昔先¶
人明發不寐有懷二人¶
　毛氏曰興也宛小貌○陸氏草木䟽曰鳴鳩班¶
鳩也○蘇氏曰翰羽也○毛氏曰戾至也〇孔¶
　氏曰夜地而闇至旦而明明地開發故謂之明¶
　發也(董氏以爲/王基&KR0003;)○蘇氏曰二人文武也○歐陽¶
　氏曰此鳩雖小鳥亦有髙飛及天之志而王不¶
自勉強奮起曽飛鳩之不如以墜其先王之業¶
<pb:KR1c0017_SBCK_021-5b>¶
　○蘇氏曰君子憂傷念其先王有懷文武哀其¶
　業之將墜也(孔氏曰文武創業垂統有此天下/今將亡滅故憂念之也我從夕至)¶
(明開發不能寢寐所思者唯此文/武二人將喪其業故思念之甚)○釋文宛作¶
菀¶
　念昔先人憫周室之將亡念其開創之人也¶
　其人孰謂即文王武王二人也¶
人之齊聖飲酒温克彼昏不知壹醉日冨各敬爾¶
儀天命不又¶
　毛氏曰齊正也○孔氏曰聖通也○毛氏曰克¶
<pb:KR1c0017_SBCK_021-6a>¶
　勝也○蘇氏曰彼昏斥幽王也○陳氏曰冨益¶
　也(毛氏曰醉/日而冨矣)○毛氏曰又復也朱氏曰言齊聖¶
　之人雖醉猶温恭自持以勝所謂不爲酒困也¶
(鄭氏曰中正通知之人飲酒雖醉猶能温藉自/持以勝○孔氏曰藴藉定本箋作温字舒瑗云)¶
(苞裹曰藴謂藴藉自持/作温者蓋古字通用)○長樂劉氏曰彼昏而¶
　不醒壹志于酒日増其甚故曰壹醉日冨○王¶
　氏曰壹醉日冨則用燕喪威儀而臣下化之天¶
　命將改大福不再矣故戒以各敬爾儀天命不¶
　又言各則并戒其君臣也¶
<pb:KR1c0017_SBCK_021-6b>¶
中原有菽(音/叔)庶民采之螟(亡丁/反)蛉(音/零)有子蜾(音/果)蠃¶
(力果/反)負之教誨爾子式榖似之¶
　毛氏曰中原原中也菽藿也(孔氏曰菽者大豆/故禮記稱啜菽飲)¶
(水菽葉謂之藿公食禮/云鉶羮牛用藿是也)螟蛉桑蟲也蜾蠃蒲盧¶
也(陸璣草木䟽曰螟蛉桑上青蟲似歩屈其色/青而細小蜾蠃似蜂而小𦝫取桑蟲負之於)¶
(木空中七日/而化爲其子)負持也○孔氏曰教誨萬民而言¶
　子者王肅云王者作民父母故以民爲子○鄭¶
　氏曰式用榖善也〇李氏曰上章旣言天命不¶
　又故此申述天命無常之意○鄭氏曰藿生原¶
<pb:KR1c0017_SBCK_021-7a>¶
中非有主也以喻王位無常家也○毛氏曰力¶
采者則得之○鄭氏曰蒲盧取桑蟲之子負持¶
而去煦嫗養之以成其子喻有萬民不能治則¶
能治者將得之(蘇氏曰菽生中原民無有不獲/采者螟蛉之子蜾臝負之以爲)¶
(巳子無難也今王豈以/天下之衆爲王有也)今有教誨女之萬民用¶
善道者亦似蒲盧將得而子也¶
題(大計/反)彼脊令(音/零)載飛載鳴我日斯邁而月斯征¶
夙興夜寐無忝爾所生¶
毛氏曰題視也○脊令解見常棣鄭氏曰載¶
<pb:KR1c0017_SBCK_021-7b>¶
之言則也則飛則鳴翼也口也不有止息邁征¶
皆行也○毛氏曰忝辱也○歐陽氏曰告其速¶
自改悔云譬如脊令且飛且鳴自勤其身不少¶
休息(前漢東方朔云士所以日夜孳孳敏/行而不敢怠也辟&KR0002;䳭鳹飛且鳴矣)今日¶
月之行甚速不可失時(陳氏曰日兹往矣月兹/行矣日月不可易得〇)¶
(王氏曰日邁月征所謂/日月逝矣歳不我與)王亦冝夙夜汲汲勉厲¶
庶無忝辱於先王云所生者謂宣王也○釋文¶
無作母¶
交交桑扈(音/户)率&KR0163;(大良/反)啄(陟角/反)粟哀我填(徒典/反)寡¶
<pb:KR1c0017_SBCK_021-8a>¶
冝岸冝獄握(於角/反)粟出卜自何能榖¶
歐陽氏曰交交者叅雜相亂之謂也○毛氏曰¶
桑扈竊脂也鄭氏曰竊脂&KR0079;食今無肉而循¶
&KR0163;啄粟失其天性(孔氏曰郭璞云俗呼青雀觜/曲食&KR0079;喜盗脂膏食之因以)¶
(名云○淮南子曰馬/不食脂桑扈不食粟)○毛氏曰填盡也(鄭氏曰/窮盡也)¶
○蘇氏曰岸亦獄也○長樂劉氏曰榖善也○¶
歐陽氏曰此下二章則言君子小人所苦以見¶
舉國之人皆失所也(吕氏曰五章言下民無/告六章言善人不安也)彼¶
桑扈食&KR0079;之鳥今無&KR0079;以食則相與群飛雜亂¶
<pb:KR1c0017_SBCK_021-8b>¶
　循&KR0163;而争粟有如國人失其常業而至於窮寡¶
　乃相與争訟而入於岸獄云冝者謂其𫝑不得¶
　不然也(丘氏曰桑扈&KR0079;食者今循人之/榖場而啄栗喻&KR0079;食之貪也)○鄭氏¶
　曰我窮寡之人有獄訟之事無可以自救但持¶
　粟行卜求其勝負(孔氏曰衰亂之丗政以賄成/史記曰百金之子不死於市)¶
(是貧者無財自救但持/粟以求卜者問其勝負)○朱氏曰言握粟以見¶
　其貧窶之甚卜之曰何自而能善乎(王氏曰方/是時也填)¶
(寡不能自直必矣則/雖岀卜自何能穀乎)○釋文曰填韓詩作疹疹¶
　苦也岸韓詩作犴音同云郷亭之繫曰犴朝廷¶
<pb:KR1c0017_SBCK_021-9a>¶
曰獄(&KR0003;文作冝/犴冝獄)¶
　獄事以輕爲善以重爲不善¶
温温恭人如集于木惴惴(之瑞/反)小心如臨于谷戰¶
戰兢兢如履薄氷¶
毛氏曰温温和柔貌如集于木恐墜也(董氏曰/莊子以)¶
(民木處則/惴慄恂懼)如臨于谷恐隕也○鄭氏曰衰亂之¶
丗賢人君子雖無罪猶恐懼¶
　　　小宛六章章六句¶
小弁(歩干/反)刺幽王也大(音/泰)子之傅(音/付)作焉(趙氏孟/子注曰)¶
<pb:KR1c0017_SBCK_021-9b>¶
(小弁小雅之篇/伯竒之詩也)¶
弁彼鸒(音/豫)斯歸飛提提(是移/反)民莫不穀我獨于罹¶
(力知/反)何辜于天我罪伊何心之憂矣云如之何¶
毛氏曰興也弁樂也鸒卑居卑居雅烏也(孔氏/曰卑)¶
(居又名雅烏性好群聚郭璞曰雅烏/小而多群腹下白江東呼爲鴨烏)○孔氏曰¶
此鳥名鸒而云斯者語辭猶蓼彼蕭斯菀彼柳¶
斯以劉孝標之博學而𩔖𫟍鳥部立鸒斯之目¶
是不精也(董氏曰師曠禽經有鸒斯非以爲辭/也爾雅亦曰鸒斯鵯鶋也○李氏曰)¶
(楊子曰頻頻之/黨甚於鸒斯)〇毛氏曰提提群貌○鄭氏曰¶
<pb:KR1c0017_SBCK_021-10a>¶
　榖養也罹憂也○毛氏曰幽王取申女生大子¶
　冝咎又&KR0003;襃姒生子伯服立以爲后而放冝咎¶
　將殺之○鄭氏曰樂乎彼雅烏出食在野其飽¶
　群飛而歸提提然喻凡人之父子兄弟岀入宮¶
　庭相與飲食亦提提然樂傷今大子獨不○李¶
　氏曰凡民莫不得以相養而我獨見棄於父母¶
　曽鸒斯之不如也〇毛氏曰何辜于天我罪伊¶
　何舜之怨慕日號泣于旻天于父母(趙氏孟子/注曰親親)¶
(而悲怨之辭也○吕氏曰反於巳而無罪父母/之不我愛何哉求其&KR0003;而不得則不能無怨故)¶
<pb:KR1c0017_SBCK_021-10b>¶
(所以怨者乃/所以慕也)○朱氏曰心之憂矣云如之何則¶
其無可奈何而安之之辭也¶
踧踧(徒歷/反)周道鞫(九六/反)爲茂草我心憂傷惄(乃歷/反)¶
焉如擣(丁老/反)假寐永嘆維憂用老心之憂矣疢(敕/覲)¶
(反)如疾首¶
毛氏曰踧踧平易也周道周室之通道鞫窮也¶
惄思也○孔氏曰擣如有物之擣心也○鄭氏¶
曰不脫冠衣而寐曰假寐疢猶病也○孔氏曰¶
疾首頭痛也○李氏曰以周道之平易而盡鞫¶
<pb:KR1c0017_SBCK_021-11a>¶
爲茂草見其國之將亡也猶漢伍&KR0013;謂淮南王¶
　曰臣將見宮中荆&KR0068;露沾衣也皆預言之耳(長/樂)¶
(劉氏曰昔者周&KR0022;道路有四時之朝宗覲遇車/轍馬蹄蹂踐如掌踧踧然坦平也今之諸侯無)¶
(復來者故盡/生茂草矣)○王氏曰惄焉如擣言憂傷中其¶
　心如此○朱氏曰精神憒眊至於假寐之中不¶
　忘永嘆憂之之深未老而老也(長樂劉氏曰因/憂而驟老也)¶
疢如疾首則又憂之甚矣○釋文曰擣韓詩作¶
　疛除又反¶
維桑與梓(音/子)必恭敬止靡瞻匪父靡依匪母不屬¶
<pb:KR1c0017_SBCK_021-11b>¶
(音/燭)于毛不離于裏(音/里)天之生我我辰安在¶
　朱氏曰桑梓以遺子孫給蠶食具器用者也〇¶
　王氏曰尊父故言瞻親母故言依也○孔氏曰¶
　屬連屬也朱氏曰毛體膚之餘氣末屬也○¶
　王氏曰離麗也○朱氏曰裏心腹也○鄭氏曰¶
　辰謂六物之&KR0123;凶(孔氏曰言我&KR0004;生之辰有所/值故知謂六物也左傳晉侯)¶
(謂伯瑕曰何謂六物對曰歳時日月星辰服䖍/以爲歳歳星也十二歳而一周時四時也日十)¶
(日也月十二月也星二/十八宿也辰十二辰也)○蘇氏曰見父母之有¶
所植猶不敢不敬况於父母之無不瞻依也哉¶
<pb:KR1c0017_SBCK_021-12a>¶
然父母之不我愛豈我獨無所離屬乎(毛氏曰/父之所)¶
(樹巳尚不敢不恭敬○朱氏曰然父母之不我/愛豈我不屬于父母之毛乎豈我不離于父母)¶
(之裏乎○孔氏曰大子爲父所放爾非母放之/而并言母者以人皆得父母之恩故連言之)¶
　○朱氏曰無所歸咎則推之於天曰豈我生之¶
辰不善哉何不祥至是也¶
菀(音/鬱)彼柳斯鳴蜩(音/條)嘒嘒(呼惠/反)有漼(千罪/反)者淵萑¶
(音/九)葦(韋&KR0017;/反)淠淠(孚計/反)譬彼舟流不知所届(音/戒)心之¶
憂矣不遑假寐¶
　朱氏曰菀茂盛貌〇毛氏曰蜩蟬也嘒嘒聲也¶
<pb:KR1c0017_SBCK_021-12b>¶
漼深貌淠淠衆也○鄭氏曰届至也遑暇也柳¶
木茂盛則多蟬淵深而旁生萑葦言大者之旁¶
無所不容(蘇氏曰物之大者無所/不容而王獨不容其子)今太子不爲¶
王所容而見放逐狀如舟之流行無制之者不¶
知終所至者也(王氏曰舟流者蕩𣻌而無所止/也孟子所謂&KR0002;窮人無所歸也)¶
○長樂劉氏曰&KR0004;猶假寐此則不遑其禍亟矣¶
○董氏曰萑葦韓詩作雚葦¶
鹿斯之奔維足伎伎(其冝/反)雉之朝雊(古豆/反)尚求其¶
雌譬彼壞(胡罪/反)木疾用無枝心之憂矣寧莫之知¶
<pb:KR1c0017_SBCK_021-13a>¶
　孔氏曰斯辭也○毛氏曰伎伎舒貌○鄭氏曰¶
　雊雉鳴也尚猶也○毛氏曰壞瘣也謂傷病也¶
(孔氏曰爾雅云瘣木符蔞某氏曰詩云譬彼瘣/木疾用無枝符蔞尫傴内&KR1282;瘣磊郭璞曰謂木)¶
(病尫傴癭腫無枝條者瘣胡罪反蔞力/侯反尫烏皇反傴紆禹反癭於井反)○鄭氏¶
　曰寧猶曽也鹿之奔走其𫝑冝疾而足伎伎然¶
　舒留其群也雉之鳴猶知求其雌○蘇氏曰鹿¶
　走而留其群雉鳴而求其雌物無不有恩於其¶
　親者親之不可去非獨以其愛亦以其助也今¶
　王獨棄后而逐太子兀然如壞木之無枝而曽¶
<pb:KR1c0017_SBCK_021-13b>¶
莫之顧何也○王氏曰其憂如此王晏然莫知也¶
相(息亮/反)彼投兎(他故/反)尚或先(蘇薦/反)之行有死人尚¶
或墐(音/覲)之君子秉心維其忍之心之憂矣涕旣隕¶
(音/藴)之¶
鄭氏曰相視也行道也〇孔氏曰墐埋藏之名¶
(毛氏曰墐路冢也○孔氏曰埋於路/傍故曰路冢左傳曰道墐相望是也)○鄭氏曰¶
君子斥幽王也秉執也○毛氏曰隕墜也○王¶
氏曰兎見迫逐而投人人冝利而取之也乃或¶
先之使得辟逃(劉氏曰兎爲人所驅急投人人/哀其窮則及驅者未至而先存)¶
<pb:KR1c0017_SBCK_021-14a>¶
(之今俗猶言飛鳥入懷勿/殺殺之不祥此投兎之比)行路之死人人冝惡¶
而違之乃或墐之使免暴露者惻隱之心人所¶
冝有故也(鄭氏曰言此所不知其心不忍〇孔/氏曰謂不與走獸死人有相知其心)¶
(不忍/耳)○朱氏曰幽王信讒棄逐其子曽視投兎¶
死人之不如則其秉心亦忍矣是以心憂而涕¶
隕也¶
君子信讒如或醻(市由/反)之君子不惠不舒究之伐¶
木掎(&KR0009;彼/反)矣析薪杝(敕氏/反)矣舎(音/捨)彼有罪予之佗¶
(吐/賀)矣¶
<pb:KR1c0017_SBCK_021-14b>¶
　鄭氏曰醻旅醻也(孔氏曰酬酢皆作酬此作醻/者古字得通用酬有二等旣)¶
(酢而酬賔者賔奠之不舉謂之奠酬至三爵之/後乃舉嚮者所奠之爵以行之於後交錯相酬)¶
(名曰旅酬此喻得讒即受而/行之故知是旅酬非奠酬也)惠愛也○朱氏曰¶
　舒緩也究察也○孔氏曰掎者𠋣也畏木倒以¶
　物𠋣其巔也〇鄭氏曰扡謂觀其理也(孔氏曰扡/者施也言)¶
(觀其裂而/漸相施及)予我也○毛氏曰佗加也(孔氏曰舎/有罪而以)¶
(罪與他人是從/此而往加也)○孔氏曰幽王信襃姒之讒曽¶
　不思審得即用之如有人以酒相醻得即飲之¶
　幽王心不愛太子之故聞讒即逐不肯安舒○¶
<pb:KR1c0017_SBCK_021-15a>¶
朱氏曰苟舒緩而究察之則讒者之情得矣〇¶
毛氏曰伐木者掎其巔析薪者隨其理(鄭氏曰/掎其巔)¶
(者不欲妄踣之析薪必隨其理者不欲妄挫/折之以言今王之遇太子不如伐木析薪)○¶
王氏曰伐木析薪非愛之也然亦不可以無理¶
言王以讒故遇已無理又伐木析薪之不如也¶
舎彼有罪予之佗矣者言以不舒究之故舎彼¶
有罪之讒人而加己以非其罪此所謂無理也¶
莫髙匪山莫浚(蘇俊/反)匪泉君子無易(夷䜴/反)由言耳¶
屬(音/燭)于垣(音/𡊮)無逝我梁無發我笱(音/苟)我躬不閱遑¶
<pb:KR1c0017_SBCK_021-15b>¶
恤我後¶
毛氏曰浚深也○陳氏曰由言言之所由發也¶
○朱氏曰山極髙矣而或陟其巔泉極深矣而¶
或入其厎故君子不可易於其言恐耳屬于垣¶
者有所觀望左右而生讒譖也(陳氏曰王無輕/發言小人之爲)¶
(讒者尚屬耳於垣壁間以窺伺之讒/賊之生也亦伺君子之向背如何耳)王於是卒¶
以襃姒爲后伯服爲太子故告之曰母逝我梁¶
母發我笱我躬不閱遑恤我後○王氏曰母逝¶
我梁母發我笱者太子放逐而其憂終不忘國¶
<pb:KR1c0017_SBCK_021-16a>¶
　也(蘇氏曰恐襃姒伯服之害其成業故/告之以無敗梁笱猶谷風之義也)我躬不¶
　閱遑恤我後者無如之何自決之辭○毛氏曰¶
　念父孝也○左傳大叔文子曰詩所謂我躬不¶
　&KR0003;遑恤我後¶
　　唐德宗將廢太子李泌諫之且曰願陛下還¶
　　宮勿露此意左右聞之將樹功於舒王太子¶
　　危矣君子無易由言耳屬于垣之謂也小弁¶
　　之作太子旣廢矣而猶云爾者蓋推本亂之¶
　所由生言語以爲階也¶
<pb:KR1c0017_SBCK_021-16b>¶
　　小弁八章章八句¶
巧言刺幽王也大夫傷於讒故作是詩也¶
悠悠昊天曰父母且(七餘/反)無罪無辜亂如此幠(火/呉)¶
(反)昊天巳威予慎無罪昊天泰幠予慎無辜¶
李氏曰悠悠言天逺大之意○歐陽氏曰且語¶
助○毛氏曰幠大也○鄭氏曰巳泰皆言甚也¶
○歐陽氏曰慎謹慎也大夫傷遭亂丗&KR0013;讒毀¶
乃呼天而訴曰悠悠昊天爲我父母我無罪辜¶
而使我遭此大亂之丗○李氏曰上天降喪亂¶
<pb:KR1c0017_SBCK_021-17a>¶
亦甚威甚大矣然我其實畏謹無罪也○朱氏¶
曰此自訴之辭欲其察巳也¶
亂之&KR0004;生僭(側䕃/反)始旣涵(音/含)亂之又生君子信讒¶
君子如怒亂庶遄(市專/反)沮(辭吕/反)君子如祉(音/耻)亂庶¶
遄已¶
朱氏曰僭始不信之端也(鄭氏曰僭/不信也)○毛氏曰¶
涵容也○丘氏曰君子幽王也○毛氏曰遄疾¶
也沮止也祉福也(朱氏曰祉/猶喜也)○蘇氏曰小人爲¶
讒於其君必以漸入之其始也進而甞之君容¶
<pb:KR1c0017_SBCK_021-17b>¶
之而不懼知言之無忌於是復進旣而君信之¶
然後亂成(陳氏曰小人以不根之言摇動君子/人君不爲之别白遂致並畜於胷次)¶
(而㴠之於疑信之間日月旣乆心志感移猜忌/之心不能不生猜忌旣乆則心所疑惑者往往)¶
(以爲/有驗)○朱氏曰君子見讒人之言&KR0002;怒而責之¶
則亂庶幾遄沮矣見賢者之言&KR0002;喜而納之(鄭/氏)¶
(曰福者福賢者/謂爵禄之也)則亂庶幾遄巳矣今涵容不斷¶
讒信不分是以讒者益勝而君子病也¶
君子屢(力住/反)盟亂是用長(丁丈/反)君子信盗亂是用¶
暴盗言孔甘亂是用餤(音/談)匪其止共(音/恭)維王之卭¶
<pb:KR1c0017_SBCK_021-18a>¶
(其恭/反)¶
鄭氏曰屢數也○毛氏曰凡國有疑㑹同則用¶
盟而相要也(朱氏曰盟&KR0022;國有疑則殺/牲歃血告神以相要束也)○鄭氏¶
曰盗謂小人也(孔氏曰讒者小/人因以盗名之)○毛氏曰餤進¶
也○鄭氏曰卭病也○王氏曰不能如怒如祉¶
以明是非好惡而誣罔誕謾衆至則任賢安能¶
勿貳去邪安能勿疑旣貳且疑豈免屢盟屢¶
盟而不知反本此亂之所以長也(李氏曰考之/春秋如伯有)¶
(之亂鄭伯與其臣下盟蓋盟者生於君臣相疑/而致也君臣相疑不能察其實而但爲盟誓適)¶
<pb:KR1c0017_SBCK_021-18b>¶
(所以長/亂矣)穿窬之𩔖伺𨻶抵巇以罔善人而君子¶
信讒此亂之所以暴也○孔氏曰食之甘者使¶
人嗜之而不厭險盗之人其言甚甘使人信之¶
而不巳其亂用是之故而日益進也○朱氏曰¶
然此讒人不能供其職事徒以爲王之病而巳¶
　○董氏曰止共韓詩作止恭¶
奕奕(音/亦)寢廟君子作之秩秩(音/帙)大猷聖人莫之他¶
人有心予忖(七損/反)度(待洛/反)之躍躍(他歷/反)毚(士咸/反)兎¶
遇犬獲之¶
<pb:KR1c0017_SBCK_021-19a>¶
　朱氏曰興也○毛氏曰奕奕大貌○孔氏曰周¶
　禮注云前曰廟後曰寢則寢廟一物先寢後廟¶
　便文耳○朱氏曰秩秩序也○鄭氏曰猷道也¶
　○王氏曰莫定也○孔氏曰躍躍然跳疾○毛¶
　氏曰毚兎狡兎也(孔氏曰蒼頡解詁云毚大兎/也大兎必狡猾又謂之狡兎)¶
(戰國䇿曰東郭逡/者海内之狡兎)○孔氏曰遇犬者言兎逢犬¶
　則&KR0013;獲耳王肅云言其雖騰躍逃隱其迹或適¶
　與犬遇而見獲○鄭氏曰此四事者言各有所¶
　能也因已能忖度讒人之心故列道之爾〇朱¶
<pb:KR1c0017_SBCK_021-19b>¶
氏曰此章言讒人之心我旣皆得之無所隱情¶
而前後六句皆反覆興此耳○史記春申君書¶
曰詩云趯趯毚兎遇犬獲之他人有心余忖度¶
之(注韓嬰章句曰/趯趯往來貌)¶
荏(而甚/反)染柔木君子樹之往來行言心焉(歐陽氏/於䖍反)¶
數(所主/反)之蛇蛇(以支/反)碩言出自口矣巧言如簧(音/黃)¶
顔之厚矣¶
毛氏曰荏染柔意也柔木椅桐梓&KR0238;也○朱氏¶
曰行言行道之言也○歐陽氏曰蛇蛇乃舒遲¶
<pb:KR1c0017_SBCK_021-20a>¶
　安閑之貌○鄭氏曰碩大也○歐陽氏曰柔木¶
　比柔善之人王冝愛護使得樹立勿縱讒邪傷¶
　害之也往來行言心焉數之云者謂往來行路¶
　之言焉足聽納於心也○蘇氏曰小人蛇蛇然¶
　徐爲大言○歐陽氏曰徐緩敢爲大言出口而¶
　無忌憚○王氏曰讒人言巧其聽之可樂如笙¶
　簧然頑不知耻其顔厚矣孟子曰爲機變之巧¶
　者無所用耻焉此之謂也¶
　　善人易揺而難立護之當如護柔木讒言易¶
<pb:KR1c0017_SBCK_021-20b>¶
　入而難忘聽之當如聽行路之言人之聽往¶
　來行路之言者或歌或詈如風過耳心焉甞¶
　數之乎蛇蛇碩言出自口矣巧言如簧顔之¶
　厚矣旣不爲其所惑坐見其情態也¶
彼何人斯居河之麋(音/眉)無拳(音/權)無勇職爲亂階旣¶
微且尰(市勇/反)爾勇伊何爲猶將多爾居徒幾何¶
鄭氏曰何人者斥讒人也賤而惡之故曰何人¶
○毛氏曰水草交謂之麋拳力也○鄭氏曰職¶
主也〇毛氏曰骭(戸諫/反)瘍(音/羊)爲微腫足爲尰(鄭/氏)¶
<pb:KR1c0017_SBCK_021-21a>¶
(曰居下濕之地故生微尰之疾孔氏曰郭璞云/骭脚脛也瘍瘡也𦞃脛之下有瘡腫是渉水所)¶
(爲脛户/定反)○鄭氏曰猷謀也將大也○蘇氏曰時¶
　有是人也○朱氏曰居河之麋則非髙明爽塏¶
(音/愷)之地也○孔氏曰旣無拳力又無勁勇亦易¶
　誅除耳而敢主爲此亂之階梯也此人旣脚骭¶
　有微之疾而足跗(音/敷)有尰之疾爾假有勇伊何¶
　能爲汝作爲讒佞之謀大多汝所與聚居之徒¶
　衆幾何許人而能爲此○&KR0003;文曰瘇脛气(音/氣)足¶
　腫詩曰旣微且瘇¶
<pb:KR1c0017_SBCK_021-21b>¶
　　詩人指讒人言曰彼何人也其居至陋其力¶
　　至怯乃主爲亂階况加以微尰之病則其所¶
　　謂勇者亦何所至哉爲謀雖曰大且多爾所¶
　　居之徒幾何則爲之謀者亦不衆也此非特¶
　　賤讒人之辭蓋言其本易驅除特王不悟耳¶
　　　巧言六章章八句¶
何人斯蘇公刺暴公也暴公爲卿士而譛蘇公焉¶
故蘇公作是詩而絶之(鄭氏曰暴也蘇也皆畿内/國名○孔氏曰左傳曰昔)¶
(周克商使諸侯撫封蘇忿生以温爲司㓂則蘇國/在&KR0668;春秋時蘇稱子此云公者子蓋子爵而爲三)¶
<pb:KR1c0017_SBCK_021-22a>¶
(公/也)¶
王氏曰暴公爲卿士而譖蘇公不忠於其君不¶
義於其友所謂大故也故蘇公作是詩絶之其¶
絶之也不斥暴公也言其從行而巳不著其譛¶
也示以所疑而巳蓋交際之道其絶也當如此¶
而巳旣絶矣又告之以及爾如貫諒不我知欲¶
出三物要之以詛而作爲好歌以極反側不殆¶
於棄言乎哉蓋君子之遇人也仁而不忮暴公¶
之譖我則喪其本心諒不我知故也使其由此¶
<pb:KR1c0017_SBCK_021-22b>¶
悔悟更以善意從我固我所願也雖其不能如¶
此我固不爲巳甚我豈&KR0002;小丈夫哉一與人絶¶
則醜詆固拒惟恐其復合也¶
彼何人斯其心孔艱胡逝我梁不入我門伊誰云¶
從維暴之云¶
鄭氏曰孔甚逝之也梁魚梁也在蘇國之門外¶
(蘇氏曰/梁橋也)○朱氏曰彼何人斯不欲斥其人而言¶
也○孔氏曰其心孔艱其持心甚難知也○朱¶
　氏曰逝我梁則必過我門然而不入者其必有¶
<pb:KR1c0017_SBCK_021-23a>¶
故矣旣而詰其所從者則暴公也夫以從暴而¶
不入我門則暴公之譛己也明矣(吕氏曰託過/門不入之喻)¶
(以道其反側之情情/之不直讒我必矣)¶
二人從行誰爲此禍胡逝我梁不入唁(音/彦)我始者¶
不如今云不我可¶
鄭氏曰二人者謂暴公與其侣也女相隨而行¶
見王誰作我是禍乎時蘇公巳得譴讓也女即¶
不爲何故近之我梁而不入弔唁我乎○丘氏¶
曰始者與我情意厚今乃不入我門是始者不¶
<pb:KR1c0017_SBCK_021-23b>¶
　如今也其云不我可乎疑之矣(蘇氏曰始謂我/可而今謂我不)¶
(可/也)¶
彼何人斯胡逝我陳我聞其聲不見其身不愧于¶
人不畏于天¶
毛氏曰陳堂塗也(孔氏曰釋宫云堂塗謂之/陳孫炎曰堂下至門之徑)○¶
鄭氏曰女即不爲何故近之我庭使我得聞女¶
之聲音不得覩女之身乎女今不入唁我何所¶
愧畏乎皆疑之未察之辭¶
彼何人斯其爲飄(避遥/反)風胡不自北胡不自南胡¶
<pb:KR1c0017_SBCK_021-24a>¶
逝我梁祇(音/支)攪(交卯/反)我心¶
毛氏曰飄風暴起之風也○鄭氏曰祇適也○¶
毛氏曰攪亂也○朱氏曰言往來之疾&KR0002;飄風¶
然○鄭氏曰不欲入見我何不乃從我國之南¶
不則乃從我國之北何近之我梁適亂我之心¶
使我疑女(朱氏曰自北自南則與我不相值也/今乃逝我之梁則適所以攪亂我心)¶
(而/巳)¶
爾之安行亦不遑舎爾之亟(紀力/反)行遑脂(音/支)爾車¶
壹者之來云何其盱(况于/反)¶
<pb:KR1c0017_SBCK_021-24b>¶
　鄭氏曰遑暇亟疾盱病也○孔氏曰極其情以¶
　疑之我止欲言汝安舒而行乎亦不見汝間暇¶
　而舎息止欲言汝之急疾而行乎汝又間暇而¶
　脂汝之車○鄭氏曰極其情求其意終不得壹¶
　者之來見我於汝亦何病也(蘇氏曰壹來見我/於汝何病哉○朱)¶
(氏曰盱望也字林云盱張目也易云盱豫悔三/都賦云盱衡而語是也何不一來見我如何而)¶
(使我望汝/之切乎)¶
　　謂汝行之緩乎何爲不少舎息而見我也謂¶
　　汝行之急乎何爲復有暇而脂車也¶
<pb:KR1c0017_SBCK_021-25a>¶
爾還而入我心易(夷䜴/反)也還而不入否(方九/反)難知¶
也壹者之來俾我祇也¶
　鄭氏曰還行反也祇安也○朱氏曰爾之往也¶
　旣不入我門矣○丘氏曰儻爾還而入則我心¶
　平易無疑(王氏曰入則我心/平易而不之怨也)今還而不入謂不¶
　譛我則難知(董氏曰過我門矣而不入雖/曰不爲譛害其可得而知乎)○朱¶
　氏曰其或一來見我而使我心安乎○董氏曰¶
　是詩至此辭益緩&KR0002;不知其爲譖者○釋文曰¶
　易韓詩作施施善也¶
<pb:KR1c0017_SBCK_021-25b>¶
伯氏吹壎(况𡊮/反)仲氏吹箎(音/池)及爾如貫(古亂/反)諒不¶
我知出此三物以詛(側助/反)爾斯¶
鄭氏曰伯仲喻兄弟也○毛氏曰土曰壎竹曰¶
箎(孔氏曰壎周禮小師職作塤古今字異耳注/云壎六孔燒土爲之爾雅釋樂云大塤謂之)¶
(&KR1127;郭璞云大如鵝子銳上平底形似稱錘小者/如鷄子釋樂又云大箎謂之沂郭璞云箎以竹)¶
(爲之長尺四寸圍三寸八孔一孔上岀徑三分/橫吹之小者尺二寸小師注箎七孔蓋不數其)¶
(上出者故七也丗本云暴辛公作塤蘇成公作/箎譙周古史考云古有塤箎尚矣周幽王時暴)¶
(辛公善塤蘇成公善箎&KR1127;居弔反稱尺證反錘/直危反○李氏曰丗本古史考見此詩言伯氏)¶
(吹塤仲氏吹箎遂爲/此&KR0003;皆求詩之過也)如貫如物之在繩索之¶
<pb:KR1c0017_SBCK_021-26a>¶
　貫也(董氏曰如貫弁貫/珠皆以繩結之)○朱氏曰諒誠也○毛¶
　氏曰三物豕犬雞也民不相信則盟詛之(王氏/曰岀)¶
(此三物蓋若鄭莊公令出鷄犬貑以詛毛遂取/雞狗馬之血以盟也蓋古盟詛如此也○孔氏)¶
(曰詛小於盟左傳襄十一年季武子將作三軍/盟諸僖閎詛諸五父之衢定六年旣逐陽虎盟)¶
(國人於亳社詛/諸五父之衢)○蘇氏曰與女義如兄弟和如¶
　壎箎𫝑相次比如物之在貫(鄭氏曰俱爲王臣/其相比次如物之)¶
(在貫/也)女豈誠不我知而&KR0626;我哉苟誠不我知也¶
　則出犬豕雞三物以詛之可也(孔氏曰&KR0002;實不/&KR0626;者則當共岀)¶
(豕犬雞之三物以詛盟/使讒否有决令我不疑)¶
<pb:KR1c0017_SBCK_021-26b>¶
爲&KR0017;爲蜮(音/或)則不可得有靦(土典/反)面目視人罔極¶
作此好歌以極反側¶
毛氏曰蜮短狐也(孔氏曰洪範五行傳蜮如鼈/三足生於南越陸璣䟽曰一)¶
(名射影江淮水皆有之人在岸上影見水中投/人影則殺之或曰含沙射人皮肌其瘡如庎是)¶
(也)靦姡(户刮/反)也(孔氏曰&KR0003;文云靦面見人姡面/靦也然則靦與姡皆面見人之)¶
(貌)○鄭氏曰好善也○孔氏曰反側者飜覆不¶
正直之義○歐陽氏曰汝隱匿形迹能使我不¶
　見不覺如&KR0017;蜮之肆害於人乎我則不得而知¶
　汝今汝乃人爾日以面目與我相視無窮極不¶
<pb:KR1c0017_SBCK_021-27a>¶
　可隱藏我安得不知汝之譛我乎○鄭氏曰作¶
　八章之歌求女之情反側極於是也(孔氏曰作/此八章之)¶
(善歌窮極爾反側之情〇王氏曰作是詩將以/絶之也而曰好歌者唯其好也是以極求其反)¶
(側極其反側非惡之也/有欲其悔悟之心焉爾)¶
　　　何人斯八章章六句¶
巷伯刺幽王也寺人傷於讒故作是詩也(孔氏曰後/宫稱永巷)¶
(是官内道名也伯長也主宫内道官之長○陳氏曰/巷伯寺人之長者也詩名巷伯以寺人解之明巷伯)¶
(即寺人也○吕氏曰寺人近習也近習日見于君然/猶傷於讒則幽王之不明可知〇董氏曰當幽王之)¶
(丗大臣傷於讒如蘇公小臣傷於讒如寺人孟子/則上下其得以免乎兼列於此著其所以亂也)¶
<pb:KR1c0017_SBCK_021-27b>¶
萋(七西/反)兮斐(孚匪/反)兮成是貝錦彼&KR0626;人者亦巳大¶
(音/泰)甚¶
毛氏曰萋斐文章相錯也貝錦錦文也(鄭氏曰/錦文者)¶
(文如餘泉餘蚳之貝文也蚳直基反○孔氏曰/錦而連貝故知爲貝之文釋魚&KR0003;貝文狀云餘)¶
(蚳黃白文餘泉白黃文李巡曰餘蚳貝甲黃爲/質白爲文彩餘泉貝甲以白爲質黃爲文彩陸)¶
(璣䟽云貝水介蟲也其文彩之異小大之殊甚/衆古者貨貝是也今九真交趾以爲杯盤寶物)¶
○鄭氏曰喻讒人集作已過以成於罪猶女工¶
之集采色以成錦文○李氏曰喻讒人織其罪¶
也○朱氏曰彼爲是者亦巳太甚矣〇&KR0003;文曰¶
<pb:KR1c0017_SBCK_021-28a>¶
緀白文貌詩曰緀兮斐兮成是貝錦¶
哆(昌者/反)兮侈(尺是/反)兮成是南箕彼&KR0626;人者誰適與¶
謀¶
蘇氏曰哆侈皆張也(毛氏曰哆大貌○&KR0003;文曰/侈張口也○孔氏曰侈者)¶
(因物而大之名禮於衣/&KR0209;半而益一謂之侈&KR0209;)○毛氏曰南箕箕星也¶
(鄭氏曰箕星哆然踵狹而舌廣○/孔氏曰箕四星二爲踵二爲舌)○鄭氏曰適¶
往也○陳氏曰南箕之星本非箕張大其口以¶
成其名爾貝錦南箕皆曰成是者言我本無是¶
實因萋斐張大以成之爾○鄭氏曰誰往就汝¶
<pb:KR1c0017_SBCK_021-28b>¶
謀乎怪其言多且巧○董氏曰崔靈恩集注侈¶
兮哆兮&KR0003;文作鉹兮哆兮鉹曲鉹也一曰鬵鼎¶
緝緝(七立/反)翩翩(音/篇)謀欲&KR0626;人慎爾言也謂爾不信¶
毛氏曰緝緝口舌聲翩翩往來貌(長樂劉氏曰/緝緝言能縷)¶
(析萋斐以成經緯也翩翩言念念爲/譛如髙飛之禽翩翩不能自巳也)○孔氏曰¶
口舌緝緝然往來翩翩然謀欲爲讒&KR0626;以害人¶
　○李氏曰此言讒人之意惟欲&KR0626;人爾無它營¶
爲也○陳氏曰譛人者自謂得意更冝保慎爾¶
言○王氏曰不慎爾言則聽者有時而悟謂爾¶
<pb:KR1c0017_SBCK_021-29a>¶
不信矣¶
捷捷幡幡(芳煩/反)謀欲譛言豈不爾受旣其女遷¶
毛氏曰捷捷猶緝緝也幡幡猶翩翩也(陳氏曰/捷捷儇)¶
(利貌幡幡/反覆貌)○王氏曰豈不爾受旣其女遷者上¶
好&KR0626;則固將受汝然好&KR0626;不已則遇&KR0626;之禍旣¶
而遷及汝矣(董氏曰即人者人亦即之使王好/讒故得譛人以自逞然人誰不欲)¶
(逞乎則其移於/女也不乆矣)○曽氏曰謂爾不信旣其女遷¶
皆君子忠告之辭○&KR0003;文作咠咠幡幡咠聶語¶
也¶
<pb:KR1c0017_SBCK_021-29b>¶
驕人好好勞人草草蒼天蒼天視彼驕人矜此勞¶
人¶
　毛氏曰好好喜也〇蘇氏曰草草憂也〇王氏¶
曰驕人好好勞人草草者驕人&KR0626;行而得意勞¶
　人遇&KR0626;而失度其狀如此也○李氏曰呼天而¶
告之曰察此驕人之有罪乎憫此勞人之無辜¶
乎¶
彼&KR0626;人者誰適與謀取彼譛人投𢌿(必二/反)豺(士皆/反)¶
虎豺虎不食投𢌿有北有北不受投𢌿有昊¶
<pb:KR1c0017_SBCK_021-30a>¶
毛氏曰投棄也○&KR0003;文曰豺狼屬狗聲○毛氏¶
曰北方寒凉而不毛(孔氏曰擲于有北/寒郷使凍殺之)昊昊天¶
也○朱氏曰再言彼譛人者誰適與謀者甚嫉¶
之故重言之也不食不受言讒&KR0626;之人物所共¶
惡也○鄭氏曰有北不受投𢌿有昊付與昊天¶
制其罪也〇孔氏曰緇衣曰惡惡如巷伯言欲¶
其死亡之甚(子曰好賢如緇衣惡惡如巷伯則爵/不瀆而民作愿刑不試而民咸服)¶
楊園之道猗(於綺/反)于畒丘寺人孟子作爲此詩凢¶
百君子敬而聽之¶
<pb:KR1c0017_SBCK_021-30b>¶
　毛氏曰楊園園名猗加也畒丘丘名(孔氏曰釋/丘云如畒)¶
(畒丘李巡曰謂丘/如田畒曰畒丘也)○孔氏曰寺人字孟子○王¶
　氏曰楊園下地以况卑人畒丘髙地以况大臣¶
　欲陵畒丘則必道楊園言將&KR0626;大臣必始於卑¶
　人也○孔氏曰於時王都之側蓋有此畒丘詩¶
　人見之而爲辭也○劉氏曰讒人罔極不獨譛¶
　已而巳必將上及大臣骨肉但先自己始也故¶
　曰凢百君子敬而聽之其後王后太子及大夫¶
　果多以讒廢者¶
<pb:KR1c0017_SBCK_021-31a>¶
　　巷伯七章四章章四句一章五句一章八¶
　　句一章六句¶
谷風刺幽王也天下俗薄朋友道絶焉(長樂劉氏/曰天子之)¶
(於天下無他職也厚其人倫皇建厥極人君之所/以夙夜者也是故朋友道絶則琢磨之義不行&KR0355;)¶
(磨之義不行則人不㑹其有極而歸其有極矣於/是君得以遂其不君臣得以遂其不臣父得以遂)¶
(其不父子得以遂其不子兄得以遂其不兄弟得/以遂其不弟夫得以遂其不夫婦得以遂其不婦)¶
(皆由&KR0355;磨之義不行而習以成俗莫知以爲耻也/乃至人倫悖亂亡國喪身而弗可救天下俗薄而)¶
(朋友道絶非天子之職歟其曰刺之不亦冝哉○/吕氏曰急則相求緩則相棄恩厚不知怨小必記)¶
(皆小人之交也天下俗薄朋/友道絶則莫非小人之交)¶
<pb:KR1c0017_SBCK_021-31b>¶
習習谷風維風及雨將恐(丘勇/反)將懼維予與女(音/汝)¶
將安將樂(音/洛)女轉棄予¶
毛氏曰興也○鄭氏曰習習和調之貌東風謂之谷¶
風將且也○孔氏曰谷風生長之風取其朋友相長¶
益也○毛氏曰風雨相感朋友相須(鄭氏曰風而有/雨則潤澤行○)¶
(孔氏曰潤澤是雨之事但雨得風乃行則潤澤/亦由風故易曰潤之以風雨是風雨共爲潤)○丘¶
氏曰在危難恐懼則相親愛曰維予與女謂與已¶
厚也○孔氏曰纔得且安且樂汝便轉更棄我乎¶
○毛氏曰言朋友趨利窮逹相棄(鄭氏曰棄恩/亡舊薄之甚)¶
<pb:KR1c0017_SBCK_021-32a>¶
　朋友之義岀於天其相求本非以利害也故¶
　窮逹&KR0002;一不知其義則利害而巳耳離合安¶
　　可常哉玩習習谷風維風及雨之辭其義蓋¶
　　可識矣¶
習習谷風維風及頽(徒雷/反)將恐將懼寘(之豉/反)予于¶
懷將安將樂棄予如遺¶
　毛氏曰頽風之焚輪者也(孔氏曰釋天云焚輪謂/之頽扶摇謂之猋孫炎)¶
(曰迴風從上下曰頽迴風/從下上曰猋猋必遥反)○鄭氏曰寘置也○毛¶
　氏曰風薄相扶而上喻朋友相須而成(孔氏曰頽/風從上而)¶
<pb:KR1c0017_SBCK_021-32b>¶
(下力薄不能更升谷風與相遇二風并力乃相扶/而上以喻朋友相率而成也○王氏曰風之扇物)¶
(則因其𫝑而相髙朋友/相汲引則德義相髙)○鄭氏曰置我於懷言至¶
親巳也如遺者如人行道遺忘物忽然不省存也¶
　叔向見司馬侯之子撫而泣之曰自此其父之¶
　死吾蔑與比而事君矣昔者此其父始之我終¶
　之我始之夫子終之無不可所謂維風及頽此¶
　其一端也¶
習習谷風維山崔(徂回/反)嵬(五回/反)無草不死無木不¶
萎(於危/反)忘我大德思我小怨¶
<pb:KR1c0017_SBCK_021-33a>¶
　毛氏曰崔嵬山巔也雖盛夏萬物茂壯草木無¶
　有不死葉萎枝者(孔氏曰長物之盛莫過/夏時不能無小萎死者)○鄭¶
　氏曰喻朋友安能不時有小訟(孔氏曰良朋成/就之德雖大然)¶
(無能使色不有忿者/無能使辭不有訟者)○朱氏曰習習谷風維山¶
　崔嵬言其所&KR0013;者廣然猶無不死之草無不萎¶
　之木况於朋友豈可以忘大德而思小怨乎(劉/氏)¶
(曰天地之功有所不足奈何忘我大德思我小/怨乎○吕氏曰生物之恩及於崔嵬之山不知)¶
(以爲德一草一木偶然死絶則怨其恩之不足/此忘我大德思我小怨也○鄭氏曰大德切磋)¶
(以道相成/之謂也)¶
<pb:KR1c0017_SBCK_021-33b>¶
　　　谷風三章章六句¶
蓼(音/六)莪(五河/反)刺幽王也民人勞苦孝子不得終養¶
爾¶
朱氏曰晉王裒以父死非罪毎讀詩至哀哀父¶
母生我劬勞未甞不三復流涕受業者爲廢此¶
篇詩之感人如此○李氏曰凱風母不安其室¶
之詩也小弁太子見弃之詩也蓼莪孝子不得¶
終養之詩也故其咎責怨慕哀痛如此苟不爲¶
母所弃不爲父所逐不困於行役而得終養則¶
<pb:KR1c0017_SBCK_021-34a>¶
其歡欣可知矣觀詩者當以此𩔖求之¶
蓼蓼者莪匪莪伊蒿(呼毛/反)哀哀父母生我劬勞¶
毛氏曰興也○蓼蓼長大貌○莪解見菁菁者¶
莪〇蒿解見鹿鳴○歐陽氏曰周人苦於勞役¶
不得養其父母者見彼蓼蓼然長大者非莪即¶
蒿皆草木之微者其茂盛如此由天地生育之¶
功也思我之生也父母養育我者亦劬勞矣而¶
我不得終養以報也¶
　莪蒿不能報天地之生育猶人子不能報父¶
<pb:KR1c0017_SBCK_021-34b>¶
　母之劬勞也孟郊詩云誰言寸草心報得三¶
　春暉¶
蓼蓼者莪匪莪伊蔚(音/尉)哀哀父母生我勞瘁(似醉/反)¶
　毛氏曰蔚牡菣(去刃/反)也(陸璣草木䟽云牡蒿也/三月始生七月華華似)¶
(胡麻華而紫赤八月爲角角似/小豆角銳而長一名馬新蒿)○鄭氏曰瘁病¶
也¶
缾(蒲丁/反)之罄(若定/反)矣維罍(音/雷)之耻鮮(息淺/反)民之生¶
不如死之乆矣無父何怙(音/户)無母何恃出則銜恤¶
入則靡至¶
<pb:KR1c0017_SBCK_021-35a>¶
　毛氏曰缾小而罍大(孔氏曰罍形似/壷大者受一斛)罄盡也鮮¶
　寡也○鄭氏曰恤憂靡無也○王氏曰缾譬則¶
　民也罍譬則君也缾之罄則罍之耻民之窮則¶
　君之羞○吕氏曰鮮猶窮獨之義言窮獨而從¶
　役其生不如死也○孔氏曰所以然者以無父¶
　何所依怙無母何所𠋣恃○長樂劉氏曰出則衘¶
　無窮之恤○曽氏曰入則靡至無所歸投也(孔/氏)¶
(曰己無父母岀門則中心衘憂旋來入門/則堂宇空曠不復覩見是其所以悲恨也)○&KR0003;¶
　文曰　空也詩曰缻之　矣去徑切¶
<pb:KR1c0017_SBCK_021-35b>¶
父兮生我母兮鞠我拊(音/撫)我畜(喜郁/反)我長我育我¶
顧我復我出入腹我欲報之德昊天罔極¶
毛氏曰鞠養也○孔氏曰拊拊循也(長樂劉氏/曰防其驚)¶
(也則/拊之)○朱氏曰畜亦養也○鄭氏曰育覆育也¶
(孔氏曰謂其寒暑或身/體嫗之覆近而愛育焉)顧旋視也(孔氏曰謂去/之而反顧也)¶
復反覆也(丘氏曰顧旋視復/反覆不能暫捨也)腹懷抱也(孔氏曰/謂置之)¶
(於懷抱○毛/氏曰腹厚也)父兮生我者本其氣也○李氏曰¶
拊我畜我而下皆重復言生育之恩也○朱氏¶
曰父母之恩如此欲報之以德而父母之恩如¶
<pb:KR1c0017_SBCK_021-36a>¶
天之無窮不知所以爲報也¶
南山烈烈飄(避遥/反)風發發民莫不榖我獨何害¶
王氏曰南山之氣烈烈○丘氏曰烈烈氣之寒¶
　○毛氏曰發發疾貌○鄭氏曰榖養也○蘇氏¶
曰虐政之病人如大寒之視南山而聞飄風○¶
歐陽氏曰南山烈烈望之可畏也飄風發發暴¶
急而中人也(鄭氏曰民人自苦見役視南山則/烈烈然飄風發發然寒且疾也)¶
○王氏曰民莫不榖我獨何害傷已獨不得終¶
養也(朱氏曰我獨何/爲遭此害也)○孔氏曰它得孝養己獨¶
<pb:KR1c0017_SBCK_021-36b>¶
寒苦此怨者之常辭¶
南山律律飄風弗弗民莫不榖我獨不卒¶
王氏曰南山之𫝑律律蓋崒(子恤/反)嵂(音/律)之謂也¶
　○毛氏曰律律猶烈烈也弗弗猶發發也(陳氏/曰弗)¶
(弗動/貌)○鄭氏曰卒終也我獨不得終養父母重¶
自哀傷也¶
　　蓼莪六章四章章四句二章章八句¶
大東刺亂也東國困於役而傷於財譚(徒南/反)大夫¶
作是詩以告病焉(孔氏曰譚國在京師之東〇杜氏/左傳注譚國在濟南平陵縣西南)¶
<pb:KR1c0017_SBCK_021-37a>¶
有饛(音/蒙)簋(音/&KR0100;)飱(音/孫)有捄(音/虯)&KR0068;匕(必履/反)周道如砥¶
(之履/反)其直如矢君子所履小人所視睠(音/卷)言顧之¶
潸(所姦/反)焉出涕(音/體)¶
毛氏曰興也饛滿簋貌飱熟食謂&KR0112;稷也(孔氏/曰禮)¶
(之通例皆簠盛/稻粱簋盛&KR0112;稷)捄長貌匕所以載鼎實&KR0068;赤心¶
也(孔氏曰雜記云匕用桑長三尺謂桑𥙊也&KR0123;/禮用&KR0068;鼎實煑肉也煑&KR0079;必實之於鼎必載)¶
(之者以古之𥙊祀享食必體解其肉之胖旣大/故須以匕載之謂岀之鼎升之於爼也&KR0068;木赤)¶
(心)○孔氏曰砥謂礪石言其平也禹貢曰礪砥¶
砮(音/奴)丹矢則言其直君子小人在位與民庶也¶
<pb:KR1c0017_SBCK_021-37b>¶
○毛氏曰睠反顧也潸涕下貌○蘇氏曰思先¶
王之丗諸侯冨足其簋之飱饛然其鼎之匕捄¶
然(孔氏曰言有饛然滿者簋中&KR0112;稷之/飱也有捄然長者&KR0068;木載肉之匕也)○歐陽¶
氏曰周道平直而賦役均○李氏曰在位之君¶
子則履而行之在下之小人則瞻而視之○鄭¶
氏曰此事在乎前丗過而去矣從今顧視之爲¶
之岀涕傷今不如古也(蘇氏曰當是時也周之/所以取於諸侯者平均)¶
(正直凢今之君子猶及行之小人猶及見/之至於幽王遂不然是以顧之而岀涕也)¶
小東大東杼(直吕/反)柚(音/逐)其空糾糾(居&KR0627;/反)葛屨(九具/反)¶
<pb:KR1c0017_SBCK_021-38a>¶
可以履霜佻佻(徒彫/反)公子行彼周行(户郎/反)旣往旣¶
來使我心疚(音/救)¶
蘇氏曰自周視諸侯皆東也○孔氏曰杼持緯¶
者也(&KR0003;文曰/盛緯噐)〇董氏曰柚卷織者(朱氏曰柚/受經者也)○¶
毛氏曰空盡也○董氏曰糾糾䟽貌○鄭氏曰¶
葛屨夏屨也(孔氏曰夏/日之葛屨)○朱氏曰佻輕薄不耐¶
勞苦之貌(吕氏曰佻佻輕/儇驕傲之貌)○毛氏曰公子譚公¶
子也(陳氏曰公子不必諸/侯之子貴者之稱也)○吕氏曰行即道也¶
周行周之道路(朱氏曰周/行大路也)○鄭氏曰疚病也賦¶
<pb:KR1c0017_SBCK_021-38b>¶
歛小亦於東大亦於東○蘇氏曰小大皆取於¶
東東人之杼柚空矣(董氏曰譚爲東方小國/土地之岀麻絲其重也)○¶
歐陽氏曰至於窮乏以葛屨而履霜○王氏曰¶
公子不冝服役今公子行彼周之道路則餘人¶
可知矣○朱氏曰奔走往來不勝其勞使我心¶
憂而病也¶
有洌(音/列)氿(音/&KR0100;)泉無浸(子鴆/反)穫(户郭/反)薪契契(苦計/反)寤¶
歎哀我憚(丁佐/反)人薪是穫薪尚可載也哀我憚人¶
亦可息也¶
<pb:KR1c0017_SBCK_021-39a>¶
　毛氏曰冽寒意也側出曰氿泉穫艾也契契憂¶
　苦也憚勞也〇鄭氏曰尚庶幾也○朱氏曰載¶
　載以歸也○歐陽氏曰此告病之辭也〇孔氏¶
　曰冽然寒氣之氿泉無得浸漬我所穫之樵薪¶
　以浸之則濕腐不中用也譚大夫契契憂苦而¶
　寤寐之中嗟哀憐我譚國勞苦之民極歛之則¶
　困病也○蘇氏曰薪巳艾矣而復浸之則腐民¶
　巳病矣而復事之則病故巳艾則庶其載而畜¶
　之巳勞則庶其息而安之○釋文浸作寖¶
<pb:KR1c0017_SBCK_021-39b>¶
東人之子職勞不來(音/賚)西人之子粲粲衣服舟人¶
之子熊羆是裘私人之子百僚(力彫/反)是試¶
朱氏曰東人諸侯之人也○鄭氏曰職主也(朱/氏)¶
(曰職專/主也)○毛氏曰來勤也(孔氏曰來勤釋詁文/以不&KR0013;勞來爲不見)¶
(勤故采薇序曰杕杜/以勤歸即是勞來也)西人京師人也粲粲鮮盛¶
也舟人舟檝之人〇孔氏曰私人皂𨽻之屬玉¶
藻云大夫私事使私人擯以臣○毛氏曰試用¶
也○鄭氏曰東人勞苦而不見謂勤(孔氏曰東/國之子主)¶
(爲勞苦盡財以供王賦而曽不見謂/以爲勤以譚人空竭爲常不愧之也)○歐陽氏¶
<pb:KR1c0017_SBCK_021-40a>¶
曰周人方事侈冨潔其衣服以相誇至於操舟¶
之賤亦衣熊羆之裘而私家之人皆備百官而¶
禄食(王氏曰私人之子試於百僚則是絶功臣/之𫝑棄賢者之𩔖窶賤者用事而貴也)¶
○朱氏曰此言賦役不均群小得志也¶
或以其酒不以其漿鞙鞙(胡犬/反)佩璲(音/遂)不以其長¶
維天有漢監(古蹔/反)亦有光&KR0613;(丘豉/反)彼織女終日七¶
襄¶
　毛氏曰鞙鞙玉貌璲瑞也(鄭氏曰佩璲者以瑞/玉爲佩○後漢輿服)¶
(志曰古者君臣佩玉五覇迭興戰兵不息解去/紱佩留其係璲以爲章表故詩曰鞙鞙佩璲此)¶
<pb:KR1c0017_SBCK_021-40b>¶
(之謂也紱佩旣廢秦乃以采組連結於璲轉相/結受故謂之綬漢承秦制而弗改故加之以𩀱)¶
(印佩刀之飾至孝明皇帝乃爲/大佩衝牙𩀱瑀璜皆以白玉)漢天河也有光¶
　而無所明(孔氏曰揚泉物理論云漢水之精也/氣發而升精華浮上宛轉隨流名曰)¶
(天河一/曰雲漢)○鄭氏曰監視也○毛氏曰&KR0613;隅貌○¶
　朱氏曰織女星名在漢旁(孔氏曰孫毓云織女/三星&KR0613;然如隅然則)¶
(三星鼎足而成/三角望之&KR0613;然)○鄭氏曰襄駕也駕謂更其肆¶
　也從旦至暮七辰辰一移因謂之七襄(孔氏曰/肆謂止)¶
(舎處天有十二次日月星辰所止舎也在天爲/次在地爲辰星之行晝夜雖各六辰數者舉其)¶
(終始故七即/自卯至酉也)○朱氏曰東人或饋之以酒西人¶
<pb:KR1c0017_SBCK_021-41a>¶
曽不以爲漿東人或與之以鞙然之佩而西人¶
曽不以爲長維天之有漢則庶乎其有以監我¶
(歐陽氏曰譚人仰訴於天言我民困矣天之雲/漢有光亦能下監我民乎其不言日月之明而)¶
(言雲漢之光者/謂不能下監也)而織女之七襄則庶乎其能成¶
文章以報我矣無所赴愬而言惟天庶乎其恤¶
我爾〇董氏曰古爾雅曰皐皐㻆㻆刺素餐也¶
釋曰㻆㻆佩璲則古字作㻆今爾雅文作鞙○¶
&KR0003;文　頃也頭頃也(頃頭不/正也)詩曰　彼織女¶
去智切¶
<pb:KR1c0017_SBCK_021-41b>¶
雖則七襄不成報章睆(華板/反)彼牽牛不以服箱東¶
有啓明西有長庚有捄天畢載施之行(戸郎/反)¶
毛氏曰報章反報成章也睆明星貌(孔氏曰睆/然而明)¶
河鼓謂之牽牛(孔氏曰爾雅以河鼓牽牛爲一/星李巡孫炎以爲二星不知其)¶
(同/異)○丘氏曰服箱猶言駕車也(朱氏曰易曰/服牛乗馬)○¶
毛氏曰箱大車之箱也(孔氏曰兩較之内謂之/箱甫田曰乃求萬斯箱)¶
(書傳曰長幾充箱/是車内容物之處)日且出謂明星爲啓明日旣¶
入謂明星爲長庚庚續也(長樂劉氏曰金星朝/在東所以啓日之明)¶
(夕在西所以續日之長○李氏曰鄭樵云啓明/金星長庚水皇金在日西故日將出則東見水)¶
<pb:KR1c0017_SBCK_021-42a>¶
(在日東故日/將没則西見)捄畢貌畢所以掩兎也(孔氏曰鴛/鴦曰畢之)¶
(羅之月令禁羅網畢翳/無出國門是田噐也)天畢畢星也○鄭氏曰¶
行行列也○歐陽氏曰天雖有織女不能爲我¶
織而成章(鄭氏曰織女有織名爾駕則有西無/東不如人織相反報成文章○孔氏)¶
(曰織之用緯一來/一去是報反成章)雖有牽牛不能爲我駕車而¶
輸物雖有啓明長庚不能助日爲晝俾我營作¶
(鄭氏曰啓明長庚皆有/助日之名而無實光也)雖有天畢不能爲我掩¶
捕鳥獸(孔氏曰在天之畢徒施於二十八/宿之行列而巳何曽見其掩兎乎)○朱¶
氏曰至是則天亦無&KR0002;我何矣¶
<pb:KR1c0017_SBCK_021-42b>¶
維南有箕不可以簸(波我/反)&KR0045;維北有斗不可以挹¶
(音/揖)酒漿維南有箕載翕(許急/反)其舌維北有斗西柄¶
(彼病/反)之揭(居竭/反)¶
朱氏曰箕星夏秋之間見於南方斗北斗也○¶
毛氏曰挹𣂏(矩于反廣/雅云酌也)也〇鄭氏曰翕猶引也¶
　○董氏曰箕其踵似箕且有舌斗其方如斗且¶
有柄箕四星二爲踵二爲舌踵狹而舌廣故曰¶
翕斗四星爲斗三星爲柄垂而下掲故曰揭○¶
朱氏曰斗西柄亦秋時也○歐陽氏曰雖有箕¶
<pb:KR1c0017_SBCK_021-43a>¶
不能爲我簸揚糠粃雖有斗不能爲我挹酌酒¶
漿箕斗非徒不可用而巳箕引其舌反&KR0002;有所¶
噬斗西其柄反&KR0002;有所挹取於東也○朱氏曰¶
是天非徒無若我何乃亦若助西人而見困甚¶
怨之辭也¶
　　　大東七章章八句¶
四月大夫刺幽王也在位貪殘下國&KR0799;(古又/反)禍怨¶
亂並興焉(董氏曰韓詩作/四月歎征役也)¶
四月維夏六月徂暑先祖匪人胡寧忍予¶
<pb:KR1c0017_SBCK_021-43b>¶
朱氏曰興也○李氏曰乃夏之四月六月也○¶
　毛氏曰徂往也六月火星中暑盛而往矣(孔氏/曰月)¶
(令季夏六月/昏大火中)○朱氏曰四月維夏則六月徂暑¶
矣先祖豈非人乎而何寧忍使我遭此禍也無¶
所歸咎之辭也(王氏曰先祖匪人乎亦人爾/則不冝忍其後使之遇亂也)¶
秋日凄凄(七西/反)百卉(許貴/反)具腓(芳非/反)亂離瘼(音/莫)矣¶
爰其適歸¶
毛氏曰凄凄凉風卉草也○鄭氏曰具猶皆也¶
○毛氏曰腓病也○丘氏曰離離散也(家語曰/詩曰亂)¶
<pb:KR1c0017_SBCK_021-44a>¶
(離瘼矣此傷離/散以爲亂者也)○毛氏曰瘼病也○杜氏左傳¶
注曰爰於也○毛氏曰適之也○鄭氏曰凉風¶
用事則衆草皆病○杜氏左傳注曰禍亂於何¶
所歸乎歎之○家語作奚其適歸¶
　秋日冬日猶云秋時冬時也¶
冬日烈烈飄風發發民莫不榖我獨何害¶
鄭氏曰烈烈猶栗烈也發發疾貌○朱氏曰穀¶
善也○李氏曰幽王虐政愈甚如冬日烈烈然¶
而虐飄風發發然而疾也○朱氏曰民莫不善¶
<pb:KR1c0017_SBCK_021-44b>¶
而我獨何以遭此害乎(李氏曰幽王之時天下/莫不&KR0013;其禍乃云民莫)¶
(不穀者此據作/詩者之言也)夏則暑秋則腓冬則烈禍亂日¶
進無時而息也¶
山有嘉卉侯栗侯梅廢爲殘賊莫知其&KR0057;¶
鄭氏曰嘉善也侯維也&KR0057;過也○李氏曰言山¶
有嘉卉是栗是梅也考工記言天下之大獸五¶
脂者膏者臝者羽者鱗者與此詩之文相𩔖梅¶
栗嘉美之卉今廢爲殘賊曽莫知其罪民猶嘉¶
卉也今君忍而殘虐之曽莫知其所以得罪之¶
<pb:KR1c0017_SBCK_021-45a>¶
由也(蘇氏曰廢爲殘賊言幽王/暴而剥下下無完民也)¶
相(息亮/反)彼泉水載清載濁我日&KR0799;禍曷(何葛/反)云能¶
穀¶
鄭氏曰相視也○朱氏曰載則也〇鄭氏曰&KR0799;¶
猶合集也曷之言何也○丘氏曰我視彼泉水¶
則有清時則有濁時不一於濁也幽王之時皆¶
濁無有或清之時○朱氏曰相彼泉水猶有時¶
而清有時而濁而我乃日日構害則&KR0154;云能善¶
乎¶
<pb:KR1c0017_SBCK_021-45b>¶
滔滔(吐刁/反)江漢南國之紀盡瘁(以醉/反)以仕寧莫我¶
有¶
毛氏曰滔滔大水貌〇鄭氏曰江漢南國之大¶
水○朱氏曰紀綱紀也謂經帶包絡之也〇鄭¶
氏曰瘁病也○朱氏曰有識有也〇蘇氏曰王¶
者如江漢之紀衆水使天下有所宗而人有所¶
賴○朱氏曰今也盡瘁以仕而王何其不我有¶
哉¶
匪鶉(徒丸/反)匪鳶(以專/反)翰飛戾夭匪鱣(張連/反)匪鮪(于/&KR0100;)¶
<pb:KR1c0017_SBCK_021-46a>¶
<pb:KR1c0017_SBCK_021-47a>¶
　杞解見四牡○毛氏曰桋赤&KR0068;也(孔氏曰釋木/云桋赤&KR0068;郭)¶
(璞云赤&KR0068;樹葉細而歧銳皮/理錯戻好叢生山中爲車&KR2142;)○鄭氏曰此章草¶
木生各得其所人反不得其所傷之也告哀言¶
勞病而愬之(蘇氏曰桋或作荑幽王之亂大夫/有退而食蕨薇杞荑以免於禍者)¶
(作此詩以告其哀怜天/下之志非以爲其身也)¶
　　　四月八章章四句¶
小旻之什十篇六十五章四百十四句¶
吕氏家塾讀詩記卷第二十一¶
<pb:KR1c0017_SBCK_021-47b>¶

