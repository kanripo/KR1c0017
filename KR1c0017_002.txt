# -*- mode: mandoku-view -*-
#+TITLE: 呂氏家塾讀詩記
#+DATE: 2015-09-23 09:36:37
#+PROPERTY: JUAN 2
<pb:KR1c0017_SBCK_002-1a>¶
吕氏家塾讀詩記卷第二¶
正風¶
釋文曰從𨵿雎至騶虞二十五篇謂之正風¶
周南(召南&KR0003;附)¶
論語子謂伯魚曰女爲周南召南矣乎人而不¶
爲周南召南其猶正墻面而立也與○儀禮¶
燕禮有房中之樂鄭氏注弦歌周南召南之詩¶
而不用鍾磬之節也謂之房中者后夫人之所¶
諷誦以事其君子○大序𨵿雎麟趾之化王者¶
<pb:KR1c0017_SBCK_002-1b>¶
　之風故繫之周公南言化自北而南也鵲巢騶¶
　虞之德諸侯之風也先王之所以教故繫之召¶
　公周南召南正始之道王化之基(鄭氏曰自從/也從北而南)¶
(謂其化從&KR0302;周&KR0013;江漢之域也○張氏曰言南/者以河東則時爲紂所屬自邠以北則皆爲獯)¶
(鬻所取所及者向南之國江漢汝墳是也○程/氏曰召伯爲諸侯長故諸侯之風主之於召南)¶
(○蘇氏曰文王之風謂之周南召南何也文王/之治國也所以爲其國者屬之周公所交於諸)¶
(侯者屬之召公詩曰昔先王受命有如召公日/辟國百里言其治外也召南有召公之詩而周)¶
(南無周公之詩周公在内近於文王雖有德而/不見則其詩不作召公在外逺於文王功業明)¶
(著則詩作於下此理之最明者也○朱氏曰周/公制禮作樂於是取文王時詩分爲二篇其言)¶
<pb:KR1c0017_SBCK_002-2a>¶
(文王之化者繫之周公以周公主内治故也其言/諸侯之國&KR0013;文王之化以成德者繫之召公以召)¶
(公長諸/侯故也)○鄭氏詩譜曰周召者禹貢雍州&KR0302;山¶
　之陽地名今屬右扶風美陽縣(孔氏曰緜言大/王遷於周原閟)¶
(宫言大王居&KR0302;之陽是周地在&KR0302;山之陽召是/周内之別名也漢書地里志云&KR0302;山在美陽縣)¶
(西北○釋文曰召在&KR0302;山/之陽扶風雍縣南有召亭)周之先公曰大王者¶
　避狄難自𡺳始遷焉(朱氏曰帝嚳之子棄爲唐/虞后稷封於邰其後公劉)¶
(遷於𡺳至古公亶父/又遷於&KR0302;山之下)商王帝乙之&KR0004;命其子王¶
　季爲西伯至紂又命文王典治南國江漢汝旁¶
　之諸侯於時天下三分有其二以服事殷文王¶
<pb:KR1c0017_SBCK_002-2b>¶
　作邑於豐乃命&KR0302;&KR0022;周召之地爲周公旦召公¶
　奭之采地二南之詩以后妃夫人之德爲首終¶
　以麟趾騶虞所以風天下而正夫婦焉周公封¶
　魯死謚曰文公召公封燕死謚曰康公元子丗¶
　之其次子亦丗守采地在王官春秋時周公召¶
　公是也(孔氏曰春秋時周公召公別於○/東都受采存本周召之名也)程氏¶
　曰天下之治正家爲先天下之家正則天下治¶
　矣二南正家之道也陳后妃夫人大夫妻之德¶
　推之士庶人之家一也故使&KR0022;國至於郷黨皆¶
<pb:KR1c0017_SBCK_002-3a>¶
用之自朝廷至於委巷莫不謳吟諷誦所以風¶
天下爲此詩者其周公乎古之人由是道者文¶
王也故以當時之詩繫其後其化之行俗之成¶
至如麟趾騶虞乃其應也○明道程氏曰周南¶
召南如乾坤¶
𨵿雎(七胥/反)后妃之德也(程氏曰詩言后妃之德非/指人而言或謂太姒失之)¶
(矣)風之始也所以風天下而正夫婦也故用之郷¶
人焉用之&KR0022;國焉(孔氏曰郷飲酒禮云乃合樂周/南𨵿雎是用之郷人也燕禮云)¶
(遂歌郷樂周南𨵿/睢是用之&KR0022;國也)風風也教也(朱氏曰風兼二義/以象言則曰風以)¶
<pb:KR1c0017_SBCK_002-3b>¶
(事言則/曰教)風以動之教以化之詩者志之所之也在¶
心爲志發言爲詩情動於中而形於言言之不足¶
故嗟嘆之嗟嘆之不足故永歌之永歌之不足不¶
知手之舞之足之蹈之也情發於聲聲成文謂之¶
音(孔氏曰鄭氏樂記注云&KR0258;比曰音單出曰聲○/廣漢張氏曰音起於聲而聲出於情知此則知)¶
(先王作樂之本矣○朱氏曰聲不止於言凢嗟嘆/永歌皆是聲成文謂其清濁髙下疾徐踈數之節)¶
(相應而/和也)治丗之音安以樂其政和亂丗之音怨以怒¶
其政乖亡國之音哀以思(息吏/反)其民困故正得失動¶
天地感&KR0017;神莫近於詩先王以是經夫婦成孝敬厚¶
<pb:KR1c0017_SBCK_002-4a>¶
人倫美教化移風俗故詩有六義焉一曰風二曰¶
賦三曰比四曰興(虚應/反)五曰雅六曰頌(&KR0003;見六/義條下)上¶
以風化下下以風(福鳯/反)刺上(李氏曰蓋言二南之/詩所以風天下而正)¶
(夫婦至於變風則/人臣諷刺其上)主文而譎(古穴/反)諌(鄭氏曰譎諌/詠歌依違不)¶
(直諌也○朱氏曰主於文詞而託/之以諌雖優游不迫而感人實深)言之者無罪聞¶
之者足以戒故曰風至于王道衰禮義廢政教失¶
國異政家殊俗而變風變雅作矣國史明乎得失¶
之迹(孔氏曰國之史官○程氏曰國史得/詩於采詩之官故知其得失之迹)傷人倫¶
之廢哀刑政之苛吟詠情性以風其上(風福/鳯反)逹於¶
<pb:KR1c0017_SBCK_002-4b>¶
事變而懷其舊俗者也故變風發乎情止乎禮義¶
發乎情民之性也止乎禮義先王之澤也是以一¶
國之事繫一人之本謂之風(王氏曰風之本出於/人君一人之躬行而)¶
(其末見於/一國之事)言天下之事形四方之風謂之雅(孔氏/曰言)¶
(天下之政事發見四/方之風俗謂之雅)雅者正也言王政之所由廢¶
興也政有小大故有小雅焉有大雅焉頌者美盛¶
德之形容以其成功告(古毒/反)於神明者也(並見風/雅頌條)¶
(下)是謂四始詩之至也(史記孔子丗家曰𨵿雎之/亂以爲風始鹿鳴爲小雅)¶
(始文王爲大雅始淸廟爲頌始○/李氏曰是四始以下皆詩之至也)然則𨵿雎麟趾¶
<pb:KR1c0017_SBCK_002-5a>¶
之化王者之風故繫之周公南言化自北而南也¶
鵲巢騶虞之德諸侯之風也先王之所以教(孔氏/曰諸)¶
(侯之風先王大王王/季之所以教化民也)故繫之召公(&KR0003;見周南條下/○程氏曰繫之)¶
(周南繫之召南/今本皆誤作公)周南召南正始之道(王氏曰王者/正始於家終)¶
(於天/下)王化之基是以𨵿雎樂得淑女以配君子憂¶
在進賢不淫其色哀窈窕(吕氏曰哀至誠惻怛之/意禮記所謂無服之喪)¶
(内恕孔悲蓋求賢之/情其惻隱有如此者)思賢才而無傷善之心焉是¶
𨵿雎之義也(程氏曰𨵿雎之義樂得淑女以爲后/妃配君子也其所憂思在於進賢淑)¶
(非&KR0003;於色也哀窈窕思之切也切於思賢才而不/在於淫色無傷善之心也思之甚切以常人言之)¶
<pb:KR1c0017_SBCK_002-5b>¶
(直入於邪始得然𨵿雎却止乎禮義哀不至于傷/則其思也亦異乎常人之思矣後人以爲后妃樂)¶
(得淑女以配君子配惟后妃可稱后妃自是配更/何別求淑女以爲配淫其色乃男子之事自是𨵿)¶
(雎之義如此/非謂后妃也)¶
論語𨵿雎樂而不淫哀而不傷○大戴禮保傅¶
篇曰春秋之元詩之𨵿雎禮之冠㛰易之乾坤¶
皆慎始敬終云爾○前漢書匡衡曰孔子論詩¶
以𨵿雎爲始言太上者民之父母后夫人之行¶
不侔乎天地則無以奉神靈之統而理萬物之¶
冝¶
<pb:KR1c0017_SBCK_002-6a>¶
　　魯齊韓毛師讀旣異義亦不同以魯齊韓之¶
　　義尚可見者較之獨毛詩率與經傳合𨵿雎¶
　　正風之首三家者乃以爲刺(歐陽氏曰𨵿雎/齊魯韓三家皆)¶
(以爲康王政衰之詩前漢杜欽傳曰佩玉晏/鳴𨵿雎歎之瓉曰此魯詩也後漢明帝詔曰)¶
(昔應門失守𨵿雎刺丗注薛君韓詩章句曰/人君退朝后妃御見有度應門擊柝鼔人上)¶
(堂今内傾于色故詠/𨵿雎&KR0003;淑女以刺時)餘可知矣是則毛詩之¶
　　義最爲得其真也間有反覆煩重時失經旨¶
　　如葛覃卷耳之𩔖蘇氏以爲非一人之辭蓋¶
　　近之至於止存其首一言而盡去其餘則失¶
<pb:KR1c0017_SBCK_002-6b>¶
　之易矣¶
𨵿𨵿雎鳩在河之洲窈(烏了/反)窕(徒了/反)淑女君子好¶
逑(音/求)¶
毛氏曰興也𨵿𨵿和聲也雎鳩王雎也鳥摯而¶
有別(孔氏曰郭璞云鵰𩔖也今江東人呼之爲/鶚楊雄許慎皆曰白鷢似鷹尾上白○歐)¶
(陽氏曰雎鳩不取/其摯取其別也)水中可居曰洲后妃&KR0003;樂君¶
子之德無不和諧慎固幽深&KR0002;雎鳩之有別焉¶
然後可以風化天下夫婦有別則父子親父子¶
親則君臣敬君臣敬則朝廷正朝廷正則王化¶
<pb:KR1c0017_SBCK_002-7a>¶
　成窈窕幽間也淑善逑匹也言后妃有𨵿雎之¶
　德是幽間貞專之善女冝爲君子之好匹○楊¶
　氏曰詩全要體㑹何謂體㑹且如𨵿雎之詩詩¶
　人以興后妃之德蓋如此也湏當想像雎鳩爲¶
　何物知雎鳩爲摯而有別之禽則又想像𨵿𨵿¶
　爲何聲知𨵿𨵿之聲爲和則又想像在河之洲¶
　是何所在知河之洲爲幽間逺人之地則知如¶
　是之禽其鳴聲如是而又居幽間逺人之地則¶
　后妃之德可以意曉矣是之謂體㑹○釋文曰¶
<pb:KR1c0017_SBCK_002-7b>¶
　逑本亦作仇¶
　　𨵿雎具風比興三義一篇皆言后妃之德以¶
　　風動天下首章以雎鳩發興後二章皆以荇¶
　菜發興至於雎鳩之和靜荇菜之柔順則又¶
　　取以爲比也風之義易見惟興與比相近而¶
　難辨興多兼比比不兼興意有餘者興也直¶
　比之者比也興之兼比者徒以爲比則失其¶
　意味矣興之不兼比者誤以爲比則失之穿¶
　鑿矣(如殷其雷偶聞雷而有感行/者之未歸非可以比𩔖求也)孔氏曰毛¶
<pb:KR1c0017_SBCK_002-8a>¶
　氏特言興也爲其理隱故也今從毛氏例特¶
　書興以別之餘皆不書¶
參(&KR0004;金/反)差(&KR0004;冝/反)荇(衡猛/反)菜左右流之窈窕淑女寤¶
寐求之求之不得寤寐思服悠哉悠哉輾(哲善/反)轉¶
反側¶
　程氏曰荇菜以興后妃之柔順○孔氏曰參差¶
然不齊○毛氏曰荇接余也以事宗廟(陸璣䟽/曰接余)¶
(白莖葉紫赤色正圎徑寸餘浮在水上根在水/底○孔氏曰案天官醢人陳四豆之實無荇菜)¶
(或殷/禮也)流求也○程氏曰左右皆隨水之貌(朱氏/曰左)¶
<pb:KR1c0017_SBCK_002-8b>¶
(右流之求/之無方也)○毛氏曰寤覺寐寢也服思之也(朱/氏)¶
(曰服猶/懷也)○王氏曰悠者思之長也○鄭氏曰卧¶
而不周曰輾(孔氏曰輾轉身/囬動而不周)○釋文曰輾亦作¶
展¶
參差荇菜左右采之窈窕淑女琴瑟友之參差荇¶
菜左右芼(毛報/反)之窈窕淑女鍾鼔樂(音/洛)之¶
毛氏曰芼擇也(董氏曰芼則以熟而/薦也傳曰芼以薑桂)○蘇氏曰¶
求得而采采得而芼先後之叙也凢詩之叙𩔖¶
此○朱氏曰求而得之則當以琴瑟鍾鼔樂之¶
<pb:KR1c0017_SBCK_002-9a>¶
　也¶
　　后妃之德坤德也𨵿𨵿雎鳩在河之洲擬諸¶
　　形容者也窈窕淑女君子好逑咏嘆其真王¶
　　者之良匹也唯天下之至靜爲能配天下之¶
　　至健也萬化之原一本諸此未得之也如之¶
　　何其勿憂旣得之也如之何其勿樂也悠哉¶
　　悠哉輾轉反側憂之不過其則也琴瑟友之¶
　　鍾鼔樂之樂之不過其則也所謂樂而不淫¶
　　哀而不傷者也友亦樂也鍾鼔有時而奏琴¶
<pb:KR1c0017_SBCK_002-9b>¶
　瑟無時而不在側&KR0002;朋友然故曰友¶
　　　𨵿雎三章一章四句二章章八句(鄭氏作/五章章)¶
(四句今/從毛氏)¶
葛覃后妃之本也后妃在父母家則志在於女功¶
之事躬儉節用服澣濯之衣尊敬師傅則可以歸¶
安父母化天下以婦道也¶
張氏詩曰葛蔓生春谷鳥遷女功興念憶歸安¶
不將貴盛驕門族容使親心得盡歡¶
　　關雎后妃之德也而所以成德者必有本也¶
<pb:KR1c0017_SBCK_002-10a>¶
　&KR0154;謂本葛覃所陳是也後之講師徒見序稱¶
　后妃之本而不知所謂乃爲在父母家志在¶
　女功之&KR0003;以附益之殊不知是詩皆述旣爲¶
　后妃之事貴而勤儉乃爲可稱&KR0002;在室而服¶
　女功固其常耳不必詠歌也¶
葛之覃&KR0006;施(以䜴/反)于中谷維葉萋萋黄鳥于飛集¶
于灌木其鳴喈喈¶
　毛氏曰興也葛所以爲絺綌女功之事煩辱者¶
　覃延也施移也(孔氏曰施言引/蔓移去其根也)中谷谷中也(孔/氏)¶
<pb:KR1c0017_SBCK_002-10b>¶
(曰中谷谷中倒其言者古/之人語皆然詩文多此𩔖)萋萋茂盛貌黄鳥搏¶
黍也(陸璣䟽曰黄鳥幽州人謂之黄/鸎一名倉庚齊人謂之搏黍)灌木叢木¶
也(爾雅曰本/族生爲灌)喈喈和聲之逺聞也○歐陽氏曰¶
后妃見葛生鳥鳴因時感事樂女功之將作故¶
其次章遂言葛巳成就刈濩而爲絺綌也¶
葛之覃兮施于中谷維葉莫莫是刈(魚廢/反)是濩(胡/郭)¶
(反)爲絺(耻知/反)爲綌(去逆/反)服之無斁(音/亦)¶
毛氏曰莫莫成就之貌濩煑之也精曰絺麤曰¶
綌斁厭也古者王后織𤣥紞公侯夫人紘綖卿¶
<pb:KR1c0017_SBCK_002-11a>¶
之内子大帶大夫命婦成𥙊服士妻朝服庶人¶
以下各衣其夫○張氏曰秋時也○陳氏曰以¶
爲衣服而服之無厭斁之心女功之勤非苟知¶
之身親常之所以能儉○釋文刈作艾曰艾亦¶
作刈韓詩云刈取也○孔氏曰爾雅斁作射音¶
義同¶
言告師氏言告言歸薄汙我私薄澣(户管/反)我衣害¶
(戸葛/反)澣害否歸寧父母¶
蘇氏曰言辭也春秋傳曰言歸于好(張氏曰言/告言歸猶)¶
<pb:KR1c0017_SBCK_002-11b>¶
(曰告曰歸也○/毛氏曰言我也)○毛氏曰師女師也古者女師¶
　教以婦德婦言婦容婦功(孔氏曰教女之師以/婦人爲之昏禮曰姆)¶
(纚笄綃衣在其右注云姆婦人五十無子出而/不復嫁能以婦道教人者姆亡候反纚山買反)¶
(笄音鷄/綃音消)汙煩也(鄭氏曰煩煩撋之用功深撋而/專反○釋文曰猶挼莏也○王)¶
(氏曰治/汙曰汙)私燕服也婦人有副禕盛飾以朝事舅¶
　姑接見于宗廟進見于君子其餘則私也○芣¶
　苢傳曰薄辭也○鄭氏曰澣謂濯之耳○毛氏¶
　曰害何也○朱氏曰何者當澣而何者可以未¶
　澣乎我將歸寧於父母矣歸寧者歸而問安之¶
<pb:KR1c0017_SBCK_002-12a>¶
義¶
　　葛覃三章章六句¶
卷(眷勉/反)耳后妃之志也又當輔佐君子求賢審官¶
知臣下之勤勞内有進賢之志而無險詖私謁之¶
心朝夕思念至於憂勤也¶
歐陽氏曰婦人無外事求賢審官非后妃之職¶
蓋后妃諷其君子愛養臣下慰其勞苦而接以¶
恩意其宫中相語者如是而巳非私謁之言也¶
(劉氏曰后妃本不與外事假令思念/進賢爲社禝計亦何至朝夕憂勤乎)○張氏詩¶
<pb:KR1c0017_SBCK_002-12b>¶
　曰閨閫誠難與國防黙嗟徒御困髙岡觥罍欲¶
　解痡瘏恨采耳元因備酒漿¶
　　夫婦一體也位雖不同而志不可不同求師¶
　　取友婦人固無與乎此而好善之志則不可¶
　　不同也崇德報功后妃固無與乎此而體羣¶
　　臣之志則不可不同也知子之來之&KR0258;佩以¶
　贈之知子之好之雜佩以報之婦人之志如¶
　　是其夫斯能好善矣我姑酌彼金罍維以不¶
　　永懷我姑酌彼兕觥維以不永傷后妃之志¶
<pb:KR1c0017_SBCK_002-13a>¶
　如是王者斯能體羣臣矣室有轑釡之聲則¶
　門無嘉客况后妃心志之所形見者乎¶
采采卷耳不盈頃(音/傾)筐嗟我懷人寘彼周行(户康/反)¶
毛氏曰憂者之興也○朱氏曰采采非一采也¶
　○毛氏曰卷耳苓耳也(孔氏曰郭璞曰廣雅云/枲耳亦云胡枲或曰苓)¶
(耳形似䑕耳叢生似盤陸璣曰葉青白色似胡/荽白華細莖蔓生可煑爲茹○張氏曰枲耳釀)¶
(酒所湏也○朱氏/曰據本草即蒼耳)頃筐畚屬易盈之器也(釋文/韓詩)¶
(曰欹/筐也)○鄭氏曰器之易盈而不盈者憂思深也¶
　○毛氏曰懷思寘置也○吕氏曰酒醴婦人之¶
<pb:KR1c0017_SBCK_002-13b>¶
職臣下之勤勞君必有以勞之因采卷耳而有¶
所感念及酒醴之用以勞人賢者不當使之逺¶
行從役此首章所以言嗟我懷人寘彼周行周¶
行周道也大東詩曰佻佻公子行彼周行行亦¶
道也(朱氏曰詩有三周行此及大東者/皆道路之道鹿鳴乃道義之道)¶
　毛氏以周行爲周之列位自左氏以來其傳¶
　舊矣然以經解經則不&KR0002;吕氏之&KR0003;也¶
陟彼崔(徂囬/反)嵬(五囬/反)我馬虺(呼囬/反)隤(徒囬/反)我姑酌¶
彼金罍維以不永懷¶
<pb:KR1c0017_SBCK_002-14a>¶
毛氏曰陟升也崔嵬土山之戴石也(爾雅石山/戴土謂之)¶
(崔/嵬)虺隤病也姑且也(釋文云姑&KR0003;文作夃音義/同云秦以市買多得爲夃)¶
人君黄金罍(孔氏曰韓詩&KR0003;罍天子以玉諸侯/大夫皆以金士以梓毛&KR0003;金罍酒)¶
(器也諸臣之所酢人君以黄金飾尊大一石金/飾龜目蓋刻爲雲雷之象名罍取於雲雷故也)¶
(言刻𦘕則用木矣則士以上同用梓/而加飾耳韓詩天子以玉經無明文)永長也¶
　行&KR0229;之懷傷未易解也我姑且酌酒以勞之¶
　維以少寛其思使不永懷不永傷而巳¶
陟彼髙岡我馬𤣥黄我姑酌彼兕(徐履/反)觥(古横/反)維¶
以不永傷¶
<pb:KR1c0017_SBCK_002-14b>¶
　毛氏曰山脊曰岡𤣥馬病則黄兕觥角爵也(孔/氏)¶
(曰兕一角靑色重千斤以兕角爲觥韓詩&KR0003;觥/五升毛詩&KR0003;觥大七升○朱氏曰周禮有觥罰)¶
(之事又云觥其不敬者但謂以/觥罰之耳非必觥專爲罰爵也)○鄭氏曰此章¶
爲意不盡申殷勤也○釋文兕作　曰字又作¶
兕觥作觵曰字又作觥¶
陟彼砠(七餘/反)矣我馬瘏(音/塗)矣我僕痡(音/敷)矣云何吁¶
矣¶
毛氏曰石山戴土曰砠(爾雅曰土/戴石曰砠)瘏病也痡亦¶
病也○鄭氏曰僕馬皆病而今云何乎其亦憂¶
<pb:KR1c0017_SBCK_002-15a>¶
矣深閔之辭○朱氏曰極道勤勞嗟嘆之狀諷¶
其君子當厚其恩意無窮巳之辭也○釋文砠¶
作　曰本亦作砠¶
　　卷耳四章章四句¶
樛木后妃逮下也言能逮下而無嫉妬之心焉(永/嘉)¶
(鄭氏曰婦人之德莫大於不妬忌蓋/功容可勉而根於情者難自克也)¶
南有樛(居虯/反)木葛藟(力&KR0100;/反)纍(力追/反)之樂只(之氏/反)君¶
子福履綏之¶
毛氏曰興也南南土也木下曲曰樛南土之葛¶
<pb:KR1c0017_SBCK_002-15b>¶
　藟茂盛○孔氏曰藟與葛異亦葛之𩔖也陸璣¶
　云一名巨𤓰亦延蔓生葉艾白色其子赤酢而¶
　不美○毛氏曰履禄綏安也○鄭氏曰木枝以¶
　下垂之故故葛藟得纍而蔓之喻后妃能以惠¶
　下逮衆妾則衆妾上附事之○張氏曰室家旣¶
　和故其君子無所憂患○滎陽公曰南有樛木¶
　葛藟纍之但取其下曲則葛藟得纍之而不取¶
　其木亦得以自蔽也&KR0687;&KR0687;鹿鳴食野之苹但取¶
　其食則相呼非取其羣居則環其角外向也(兩/&KR0003;)¶
<pb:KR1c0017_SBCK_002-16a>¶
(皆王/氏義)¶
　后妃如此樂哉君子可謂福履綏之矣漢之¶
　二趙隋之獨孤唐之武后其禍至於亡國則¶
　樛木之后妃詩人安得不深嘉而屢嘆之乎¶
南有樛木葛藟荒之樂只君子福履將之¶
毛氏曰荒奄也(吕氏曰荒/芘覆也)○鄭氏曰將猶扶助¶
也¶
南有樛木葛藟縈(烏營/反)之樂只君子福履成之¶
毛氏曰縈旋也成就也○釋文縈作　曰本又¶
<pb:KR1c0017_SBCK_002-16b>¶
作縈¶
　　樛木三章章四句¶
螽(音/終)斯后妃子孫衆多也言&KR0002;螽斯不妬忌則子¶
孫衆多也(朱氏曰螽斯聚處和一而𡖉育蕃多故/以爲不妬忌而子孫衆多之比非必知)¶
(其不妬忌也或曰古人精察/物理固有以知其不妬忌也)¶
螽斯羽詵(所巾/反)詵兮冝爾子孫振振(音/真)兮¶
毛氏曰螽斯蚣蝑也(孔氏曰螽斯陸璣䟽曰蝗/𩔖也七月云斯螽文雖顛)¶
(倒其實一也○蘇氏曰/螽斯一生八十一子)○陳氏曰言羽者螽斯¶
羽蟲也無羊之詩羊言角牛言耳狀物多如此¶
<pb:KR1c0017_SBCK_002-17a>¶
　○毛氏曰詵詵衆多也○王氏曰詵詵言其生¶
　之衆○陳氏曰冝爾者歸其所自於后妃也○¶
杜氏左傳注曰振振盛也¶
螽斯羽薨薨兮冝爾子孫繩繩兮¶
毛氏曰薨薨衆多也○王氏曰薨薨言其飛之¶
衆○朱氏曰繩繩不絶貌¶
螽斯羽揖揖(側立/反)兮冝爾子孫蟄蟄(直立/反)兮¶
　毛氏曰揖揖㑹聚也蟄蟄和集也○王氏曰揖¶
揖言其聚之衆(吕氏曰螽斯始化其羽詵詵然/比次而起巳化則齊飛薨薨然)¶
<pb:KR1c0017_SBCK_002-17b>¶
(有聲旣飛復歛羽揖揖然而聚/歴言衆多之狀其變如此也)¶
　　　螽斯三章章四句¶
桃夭(於驕/反)后妃之所致也不妬忌則男女以正昏¶
姻以時國無鰥民也(王氏曰后妃處乎重闈深宻/之地而四方之廣家人婦子)¶
(服化者正其本而已故察於治亂之形而不見其/本者未可與論聖人之道也○廣漢張氏曰乖爭)¶
(之風始于閨門至於使萬物不得其所/而况昬姻之能以時乎此意蓋深逺矣)¶
桃之夭夭灼灼其華之子于歸冝其室家¶
毛氏曰興也(廣漢張氏曰此詩興也然興之中/有比焉唯比義輕於興則謂之興)¶
(而巳詩中若/此蓋多也)桃有華之盛者夭夭其少壯也灼¶
<pb:KR1c0017_SBCK_002-18a>¶
灼華之盛也(王氏曰桃華於仲/春以記昬姻之時)之子嫁子也(爾/雅)¶
(曰之子者是子也○孔氏曰之爲語助桃夭爲/嫁者之子漢廣則貞㓗者之子東山言其妻白)¶
(華斥幽王各/隨事而名之)于徃也○李氏曰婦人謂嫁曰歸¶
冝其室家則室家皆得其冝也(孔氏曰左傳曰/女有家男有室)¶
(室家謂/夫婦也)¶
　桃之夭夭灼灼其華因時物以發興且以比¶
　其華色也旣詠其華又詠其實又詠其葉非¶
　有他義蓋餘興未巳而反覆歌詠之爾¶
桃之夭夭有蕡(浮雲/反)其實之子于歸冝其家室¶
<pb:KR1c0017_SBCK_002-18b>¶
毛氏曰蕡實貌家室猶室家也¶
桃之夭夭其葉蓁蓁(側巾/反)之子于歸冝其家人¶
毛氏曰蓁蓁至盛貌冝其家人一家之人盡以¶
爲冝¶
　　桃夭三章章四句¶
兎罝(子斜/反)后妃之化也𨵿雎之化行則莫不好(呼/報)¶
(反)德賢人衆多也(廣漢張氏曰桃夭言后妃之所/致而已至於兎置則曰后妃之)¶
(化蓋和平之風至於使兎置之人亦興其好德之/彞性則固有不言而信不疾而速者其要特在於)¶
(脩身以齊家而巳○李氏曰歐陽氏謂如序文則/周南之人舉國皆賢無復君子小人之別此以辭)¶
<pb:KR1c0017_SBCK_002-19a>¶
(害意/也)¶
肅肅兎罝椓之丁丁(陟耕/反)赳赳武夫公侯干城¶
歐陽氏曰肅肅嚴整貌○毛氏曰兎罝兎罟也¶
(孔氏曰兎自作徑/路張置捕之也)丁丁椓&KR0891;聲也(孔氏曰&KR0891;謂/橜也此丁丁)¶
(連椓之故/知椓&KR0891;聲)赳赳武貌干扞也○孔氏曰公侯以¶
武夫自固爲扞蔽如盾爲防守如城然○朱氏¶
曰言聞此椓&KR0891;之聲而視其人則甚武而可以¶
爲國扞城者也由野之人皆有可用之才足以¶
見賢人之衆多矣此文王時周人之詩極其尊¶
<pb:KR1c0017_SBCK_002-19b>¶
稱不過曰公侯而巳亦文王未甞稱王之一驗¶
也凢雅頌稱王者皆追王後所作爾○釋文兎¶
作莵曰莵又作兎¶
肅肅兎罝施于中逵赳赳武夫公侯好仇¶
毛氏曰逵九逹之道○朱氏曰好仇善匹也非¶
特扞城而巳¶
肅肅兎罝施於中林赳赳武夫公侯腹心¶
毛氏曰中林林中○朱氏曰腹心同心同德之¶
謂也非特好仇而巳¶
<pb:KR1c0017_SBCK_002-20a>¶
　　曰干城曰好仇曰腹心其辭浸重亦嘆美無¶
　巳之意爾¶
　　兎罝三章章四句¶
芣(音/浮)苢(音/以)后妃之美也和平則婦人樂有子矣(程/氏)¶
(曰螽斯唯言不妬忌&KR0002;芣苢則更和平婦人/樂有子謂妾御皆無所&KR0178;懼而樂有子矣)¶
采采芣苢薄言采之采采芣苢薄言有之¶
　毛氏曰采采非一辭也芣苢馬舄馬舄車前也¶
　冝懷任焉(孔氏曰今車前草大葉長穗好生道/邊江東人呼爲蝦蟆衣○陸璣云其)¶
(子治婦/人難産)薄辭也采取也有藏之也○楊氏曰后¶
<pb:KR1c0017_SBCK_002-20b>¶
妃無嫉妬之心則和平矣惟其和平故天下化¶
而和平則婦人以有子爲樂矣芣苢和平之詩¶
也天下和平非文辭形容所能及故毎章言采¶
采而巳無他辭也¶
采采芣苢薄言掇(都奪/反)之采采芣苢薄言捋(力活/反)¶
之¶
毛氏曰掇拾也捋取也(朱氏曰捋/取其子也)¶
采采芣苢薄言祮(音/結)之采采芣苢薄言襭(戸結/反)之¶
毛氏曰祮執祍也扱祍曰襭(&KR0003;文曰襭以衣祍/扱物謂之襭扱&KR0004;)¶
<pb:KR1c0017_SBCK_002-21a>¶
(洽反○朱氏曰祮以衣貯之而執其祍/也襭以衣貯之而扱其祍於帶間也)¶
　　芣苢三章章四句¶
漢廣德廣所及也文王之道&KR0013;于南國美化行乎¶
江漢之域無思犯禮求而不可得也¶
南有喬木不可休息漢有游女不可求思漢之廣¶
矣不可泳思江之永矣不可方思¶
　毛氏曰興也南方之木美喬上竦也思辭也(孔/氏)¶
(曰傳先言思辭然後始言漢上游女疑經休息/之字作休思也詩之大體韻在辭上疑休求爲)¶
(韻二字俱作思伹未見/如此之本不敢輒改爾)潜行爲泳永長方泭也¶
<pb:KR1c0017_SBCK_002-21b>¶
(郭璞曰小筏/曰泭筏音伐)○杜氏釋例漢出武都沮縣經襄¶
　陽至江夏陽安縣入江江水出汶山升遷縣岷¶
　山經南郡江夏至廣陵入海○程氏曰人之休¶
　於木下必攀枝跛(波我/反)𠋣喬木不可攀也興女¶
　有髙㓗之行女之游者謂曠僻獨行可動之地¶
　異乎閨門之内姆傅之側也○朱氏曰其幽間¶
　貞靜之女見者自無狎暱之心决知其不可求¶
　也○歐陽氏曰末乃陳其不可得之辭如漢廣¶
　而不可泳江永而不可方爾¶
<pb:KR1c0017_SBCK_002-22a>¶
翹翹錯薪言刈其楚之子于歸言秣其馬漢之廣¶
矣不可泳思江之永矣不可方思¶
毛氏曰翹翹薪貌錯雜也秣養也六尺以上曰¶
馬○孔氏曰學記注以楚爲荆○張氏曰刈楚刈¶
蔞刈之以秣之子之馬也○歐陽氏曰旣知不¶
可得乃云子之旣出遊而歸我則願秣其馬此¶
恱慕之辭猶古人言雖爲執鞭猶忻慕焉者是¶
　也¶
翹翹錯薪言刈其蔞(力俱/反)之子于歸言秣其駒漢¶
<pb:KR1c0017_SBCK_002-22b>¶
之廣矣不可泳思江之永矣不可方思¶
毛氏曰蔞草中之翹翹然五尺以上曰駒○孔¶
氏曰蔞蔞蒿也江東用羮魚也其葉似艾白色¶
長數寸¶
　　　漢廣三章章八句¶
汝墳道化行也文王之化行乎汝墳之國婦人能¶
閔其君子猶勉之以正也(范氏曰汝墳之國婦人/閔其君子勉之以正此)¶
(豈家至日見而能使之然哉民日遷/善而不知爲之者故曰道化行也)¶
遵彼汝墳伐其條枚未見君子惄(乃歴/反)如調(張留/反)¶
<pb:KR1c0017_SBCK_002-23a>¶
飢¶
毛氏曰遵循也汝水名也(杜氏釋例汝出汝陽/縣大孟山至汝隂褒)¶
(信縣/入睢)墳大防也(孔氏曰墳謂崖岸狀/如墳墓名大防也)枝曰條幹¶
曰枚惄飢意也調朝也○程氏曰君子從&KR0229;於¶
外婦人爲樵薪之事○爾雅曰汝爲濆又曰汝¶
有濆(董氏曰謂大水溢出別爲小水故知墳當/作濆郭璞引遵彼汝濆以證爾雅𣈆丗詩)¶
(本猶爲/濆也)○釋文惄作　曰本又作惄¶
遵彼汝墳伐其條肄(以自/反)旣見君子不我遐棄¶
毛氏曰肄餘也斬而復生曰肄旣巳遐逺也○¶
<pb:KR1c0017_SBCK_002-23b>¶
程氏曰自勉之意伐肄見踰年矣言將見君子¶
不逺棄我也¶
魴(符方/反)魚赬(勑貞/反)尾王室如燬(音/毀)雖則如燬父母¶
孔邇¶
魴解見敝笱○毛氏曰赬赤也魚勞則尾赤(吕/氏)¶
(曰鯉尾赤魴尾白/今亦赤則勞甚矣)燬火也○長樂王氏曰父母¶
指文王也○毛氏曰孔甚邇近也○鄭氏曰王¶
室如燬畏王室之酷烈是時紂存○廣漢張氏¶
曰勞苦之極從而寛之曰王室雖如燬而文王¶
<pb:KR1c0017_SBCK_002-24a>¶
在邇有以恤我也玩此詩則民心雖怨乎紂而¶
尚以周之故未至於泮散也是文王以盛德爲¶
商之方伯與商室係民心而維宗社者也其德¶
可不謂至乎¶
　　汝墳三章章四句¶
麟之趾𨵿雎之應(應對/之應)也關雎之化行則天下無¶
犯非禮雖衰丗之公子皆信厚如麟趾之時也¶
程氏曰自衰丗公子以下序之誤也麟趾之時¶
麟趾不成辭言之時謬矣(鄭氏曰衰丗謂當文/王與紂之時公子皆)¶
<pb:KR1c0017_SBCK_002-24b>¶
(信厚古太平致麟之時不能/過也鄭志鄭𤣥門人所集)¶
麟之趾振振(音/真)公子于嗟麟兮¶
孔氏曰麟麕身牛尾一角不踐生草○毛氏曰¶
趾足也振振信厚也于嗟嘆辭○程氏曰𨵿雎¶
始於祍席及於子孫至於宗族以&KR0013;天下故自¶
近而言之麟取其厚趾定角皆於麟取之有仁¶
厚之象也旣言之又嘆美之曰于嗟麟兮(朱氏/曰麟)¶
(之趾仁厚公/子亦仁厚)○釋文趾作止本亦作趾¶
麟之定(都佞/反)振振公姓于嗟麟兮¶
<pb:KR1c0017_SBCK_002-25a>¶
毛氏曰定題也(&KR0003;文曰/題額也)公姓公同姓(王氏曰公/姓公孫也)¶
(孫傳姓/者也)¶
麟之角振振公族于嗟麟兮¶
鄭氏曰麟角之末有肉○毛氏曰公族公同祖¶
也(朱氏曰公族公同髙祖/祖廟未毀有服之親)¶
　　　麟之趾三章章三句¶
周南之國十一篇三十六章百五十九句¶
吕氏家塾讀詩記卷第二¶
<pb:KR1c0017_SBCK_002-25b>¶

