# -*- mode: mandoku-view; -*-
#+TITLE: 呂氏家塾讀詩記
#+DATE: 2015-09-11 23:42:40.708219
#+PROPERTY: ID KR1c0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB05n0579-005吕氏家塾讀詩記-卷五.
<pb:KR1c0017_SBCK_005-1a>¶
吕氏家塾讀詩記卷第五¶
鄘(音/庸)¶
　&KR0003;巳見邶¶
柏舟共(音/恭)姜自誓也衛丗子共伯蚤死其妻守義¶
父母欲奪而嫁之誓而弗許故作是詩以絶之(鄭/氏)¶
(曰共姜婦人從夫謚○吕氏曰序言父母詩獨云/母蓋止是母意序并言之文&KR0020;當爾如將仲子云)¶
(父母之言時鄭莊公亦/止有母姜氏此其比也)¶
范氏曰衰亂之丗淫風大行共姜得禮之正而¶
　能守義故以首鄘風也¶
<pb:KR1c0017_SBCK_005-1b>¶
汎彼柏舟在彼中河髧(徒坎/反)彼兩髦(音/毛)實維我儀¶
之死矢靡它母也天只(音/&KR0083;)不諒人只¶
　毛氏曰興也中河河中髧兩髦之貌髦者髪至¶
眉子事父母之飾(鄭氏曰禮丗子昧爽而朝亦/櫛纚笄緫拂髦冠緌纓○孔)¶
(氏曰髦者用髪爲之象㓜時鬌其制未聞内則/云子事父母緫拂髦言兩者以象㓜時鬌則知)¶
(鬌以挾匈故兩毛也父母旣没則去之喪大記/云小歛主人脫髦注諸侯禮士旣殯脫髦纚色)¶
(蠏反緌汝誰/反鬌音朶)儀匹也(吕氏曰儀以夫爲法也/猶夫曰皇辟辟亦法也)矢¶
誓靡無之至也至已之死信無他心諒信也○¶
鄭氏曰舟在河中猶婦人之在夫家是其常處¶
<pb:KR1c0017_SBCK_005-2a>¶
两髦之人謂共伯也(朱氏曰以夫巳死不/忍斥故以兩髦言之)實是¶
我之匹故我不嫁也○朱氏曰告其母而質之¶
於天曰何其不信我也序所謂誓而不許者如¶
此(范氏曰女子以母爲/親故稱母而不稱父)○釋文曰髦韓詩作髳¶
汎彼柏舟在彼河側髧彼兩髦實維我特之死矢¶
靡慝(他得/反)母也天只不諒人只¶
　毛氏曰特匹也(朱氏曰特有&KR0012;特之義而以爲/匹者古人用字多如此猶治之)¶
(謂亂/也)慝邪也○王氏曰以再嫁爲慝則其絶之¶
甚矣○釋文曰特韓詩作直云相當值也¶
<pb:KR1c0017_SBCK_005-2b>¶
　　史記載共伯&KR0117;侯丗子&KR0117;侯巳葬武公襲攻¶
　　共伯共伯入&KR0117;侯羡自殺按武公在位五十¶
　　五年國語又稱武公年九十有五猶箴儆于¶
　　國計其&KR0004;即位其齒蓋已四十餘矣使果弑¶
　　共伯而&KR0434;立則共伯見弑之時其齒又加長¶
　　於武公安得謂之蚤死乎髦者子事父母之¶
　　飾諸侯旣小歛則脫之史記謂&KR0117;侯巳葬而¶
　　共伯自殺則是時共伯旣脫髦矣詩安得猶¶
　　謂之髧彼兩髦乎是共伯未甞有見弑之事¶
<pb:KR1c0017_SBCK_005-3a>¶
　武公未甞有&KR0434;弑之惡也¶
　　柏舟二章章七句¶
牆有茨(徐資/反)衛人刺其上也公子頑通乎君母國¶
人疾之而不可道也(鄭氏曰宣公卒惠公㓜其庶/子頑烝於惠以之母生子五)¶
(人齊子戴公文公宋/&KR0074;夫人許穆夫人)¶
牆有茨不可埽也中冓(古&KR0049;/反)之言不可道也所可¶
道也言之醜也¶
　毛氏曰茨蒺蔾也欲埽去之反傷牆也○前漢¶
　梁王共傳聽聞中冓之言注應劭曰中冓材&KR0799;¶
<pb:KR1c0017_SBCK_005-3b>¶
在堂之中也顔師古曰&KR0799;謂舎之交積材木也¶
應&KR0003;近之○鄭氏曰中冓之言謂頑與夫人淫¶
昏之語○范氏曰掃之則傷牆道之則傷君必¶
不得已而道之則不可復詳必不得巳而詳之¶
則不可復讀詩人之意本不欲道疾之而不能¶
不道旣道而復以爲耻又悔而相戒也¶
　中冓當從應劭顔師古&KR0003;蓋閫内隱奥之處¶
　也中冓之言&KR0002;曰閨門之言也¶
牆有茨不可襄也中冓之言不可詳也所可詳也¶
<pb:KR1c0017_SBCK_005-4a>¶
言之長也¶
毛氏曰襄除也○朱氏曰詳詳言之也不欲言¶
故託以長○釋文詳韓詩作楊¶
牆有茨不可束也中冓之言不可讀也所可讀也¶
言之辱也¶
毛氏曰束而去之○朱氏曰讀誦言也○楊氏¶
　曰公子頑通乎君母閨中之言至不可讀其汙¶
甚矣聖人何取焉而著之於經也蓋自古淫亂¶
　之君自以謂宻於閨門之中丗無得而知者故¶
<pb:KR1c0017_SBCK_005-4b>¶
自肆而不反聖人所以著之於經使後丗爲惡¶
　者知雖閨中之言亦無隱而不彰也其爲訓戒¶
　深矣¶
　　　牆有茨三章章六句¶
君子偕老刺衛夫人也夫人淫亂失事君子之道¶
故陳人君之德服飾之盛冝與君子偕老也(鄭氏/曰宣)¶
(公夫人惠公之母/也人君小君也)¶
君子偕老副笄六珈(音/加)委委(於危/反)佗佗(待河/反)如山¶
如河象服是冝子之不淑云如之何¶
<pb:KR1c0017_SBCK_005-5a>¶
　朱氏曰君子其夫也偕老言偕生而偕死也婦¶
　人夫死稱未亡人言待死也今宣姜夫死而淫¶
　是失偕老之義(毛氏曰能與君子偕老/乃冝居尊位服盛服也)○毛氏¶
　曰副者后夫人之首飾編(蒲典/反)髪爲之笄衡笄¶
　也珈笄飾之最盛者所以别尊卑(孔氏曰副之/言覆所以覆)¶
(首爲之飾編列他髪爲之假作紒形加於首上/追師云追衡笄注云王后之衡笄皆以玉爲之)¶
(垂于副之兩旁當耳其下以紞懸瑱珈之言加/由副旣笄而加此飾故謂之珈六珈必飾之有)¶
(六但不可知紒音計/追丁回反紞丁敢反)○朱氏曰委委佗佗雍容¶
　自得之貌○孔氏曰宣姜行歩有儀其舉動之¶
<pb:KR1c0017_SBCK_005-5b>¶
　貌如山如河(朱氏曰如山言其安重/也如河言其弘廣也)○鄭氏曰¶
　象服者謂䄖(音/遥)翟(音/狄)闕翟也人君之象服則舜¶
　所云予欲觀古人之象日月星辰之屬(孔氏曰/翟而言)¶
(象者象鳥/羽而畫之)服飾如是而爲不善當如之何○釋¶
　文佗佗作他他¶
玼(音/此)兮玼兮其之翟也鬒(眞忍/反)髪如雲不屑(蘇節/反)¶
髢(徒帝/反)也玉之瑱(吐殿/反)也象之揥(勑帝/反)也&KR0045;且(七/也)¶
(反)之晳(星歴/反)也胡然而天也胡然而帝也¶
　毛氏曰玼鮮盛貌翟䄖翟闕翟也(孔氏曰翟雉/名也鄭注周)¶
<pb:KR1c0017_SBCK_005-6a>¶
(禮三翟皆刻繒爲翟雉之形/而彩畫之以爲飾不用眞羽)鬒黒髪也(釋文曰/服䖍云)¶
(髪美/爲鬒)如雲言美長也屑㓗也○鄭氏曰髢髲也¶
　不㓗者不用髲爲善(孔氏曰&KR0003;文云髲益髪也/言婦人髪少聚他人髪益)¶
(之不㓗髢者言婦人髪美/不用他髮爲髲而自㓗美)○毛氏曰瑱塞耳也¶
揥所以摘髮也(孔氏曰以象骨搔首/因以爲飾名之揥)&KR0045;眉上廣¶
　○朱氏曰且語助也○毛氏曰晳白晳○朱氏¶
　曰胡然而天胡然而帝言其服飾容貌之美見¶
者驚猶&KR0017;神也¶
瑳(七我/反)兮瑳兮其之展(陟戰/反)也蒙彼縐(側救/反)絺是¶
<pb:KR1c0017_SBCK_005-6b>¶
紲(息列/反)袢(符&KR0061;/反)也子之淸&KR0045;&KR0045;且之顔也展如之¶
人兮&KR0022;之媛(于眷/反)也¶
　&KR0003;文曰瑳玉色鮮白○毛氏曰禮有展衣者以¶
　丹縠(户木/反)爲衣蒙覆也絺之美者爲縐是當暑¶
　袢延之服也(鄭氏曰后妃六服之次展衣冝白/縐絺絺之蹙蹙者展衣夏則裏衣)¶
(縐絺以禮見於君及賔客之盛服也○孔氏曰/紲去蒸&KR0044;之服也袢延是&KR0044;之氣也○王氏曰)¶
(暑服則加紲袢焉所以自歛/飭也音如絆繫之絆&KR0003;文同)清視清明也&KR0045;廣¶
　&KR0045;而顔角豐滿展誠也美女爲媛(&KR0003;文曰顔眉/目之間也)¶
　　一章之末云子之不淑云如之何責之也二¶
<pb:KR1c0017_SBCK_005-7a>¶
　章之末云胡然而天也胡然而帝也問之也¶
(汝盍自省容服尊嚴胡/然如天乎胡然如帝乎)三章之末云展如之¶
　　人兮&KR0022;之媛也惜之也辭益婉而意益深矣¶
　　　君子偕老三章一章七句一章九句一章¶
　　　八句¶
桑中刺奔也衛之公室淫亂男女相奔至于丗族¶
在位相竊妻妾期於幽逺政散民流而不可止(樂/記)¶
(曰鄭衛之音亂丗之音也比於慢矣桑間濮上之/音亡國之音也其政散其民流誣上行私而不可)¶
(止也○前漢地理志曰衛地有桑間濮上之阻男/女亦亟聚㑹聲色生焉○張氏曰鄭衛地濵大河)¶
<pb:KR1c0017_SBCK_005-7b>¶
(沙地土薄故其人氣輕浮其地平下故其人質柔/弱其地肥饒不費耕耨故其人心怠墮其人情性)¶
(如此其聲音亦然故聞/其樂使人如此懈慢也)¶
　桑中溱洧諸篇幾於勸矣夫子取之何也曰¶
　詩之體不同有直刺之者新臺之&KR0011;是也有¶
　微諷之者君子偕老之&KR0011;是也有鋪陳其事¶
　不加一辭而意自見者此&KR0011;是也或曰後丗¶
　狹邪之樂府冒之以此詩之序豈不可乎曰¶
　仲尼謂詩三百一言以蔽之曰思無邪詩人¶
　以無邪之思作之學者亦以無邪之思觀之¶
<pb:KR1c0017_SBCK_005-8a>¶
　　閔惜懲創之意隱然自見於言外矣或曰樂¶
　　記所謂桑間濮上之音安知非即此篇乎曰¶
　　詩雅樂也&KR0021;祀朝聘之所用也桑間濮上之¶
　　音鄭衛之樂也丗俗之所用也雅鄭不同部¶
　　其來尚矣戰國之際魏文侯與子夏言古樂¶
　　新樂齊宣王與孟子言古樂今樂蓋皆別而¶
　　言之雖今之丗太常教坊各有司局&KR0004;不相¶
　　亂况上而春秋之丗寧有編鄭衛樂曲於雅¶
　　音中之理乎桑中溱洧諸篇作於周道之衰¶
<pb:KR1c0017_SBCK_005-8b>¶
　　其聲雖巳降於煩促而猶止於中聲荀卿獨¶
　　能知之其辭雖近於諷一勸百然猶止於禮¶
　　義大序獨能知之仲尼録之於經所以謹丗¶
　　變之始也借使仲尼之前雅鄭果甞厖雜自¶
　　衛反魯正樂之時所當正者無大於此矣唐¶
　　明皇令胡部與鄭衛之聲合奏談俗樂者尚¶
　　非之曾謂仲尼反使雅鄭合奏乎論語答顔¶
　　子之問廼孔子治天下之大綱也於鄭聲亟¶
　　欲放之豈有刪詩示萬丗反收鄭聲以備六¶
<pb:KR1c0017_SBCK_005-9a>¶
　　藝乎¶
爰采唐矣沬(音/妹)之郷矣云誰之思美孟姜矣期我¶
乎桑中要(於遥/反)我乎上宫送我乎淇之上矣¶
　毛氏曰爰於也唐蒙菜名(孔氏曰釋草云唐/蒙女蘿女蘿兎絲)沬¶
　衛邑(蘇氏曰書曰明大命于沬/&KR0022;蓋紂都朝歌以北是也)○蘇氏曰姜弋¶
　庸皆著姓也○毛氏曰言丗族在位皆有是惡¶
　行桑中上宫所期之地淇水名也○長樂劉氏¶
　曰采唐采麥采葑者欲適幽逺行其淫亂不敢¶
　正名而託之以采唐也¶
<pb:KR1c0017_SBCK_005-9b>¶
爰采麥矣沬之北矣云誰之思美孟弋矣期我乎¶
桑中要我乎上宫送我乎淇之上矣¶
　毛氏曰弋姓也(朱氏曰春秋定/姒公榖作定弋)¶
爰采葑(孚容/反)矣沬之東矣云誰之思美孟庸矣期¶
我乎桑中要我乎上宫送我乎淇之上矣¶
　鄭氏曰葑蔓菁○毛氏曰庸姓也¶
　　　桑中三章章七句¶
鶉(音/純)之奔奔刺衛宣姜也衛人以爲宣姜鶉鵲之¶
不&KR0002;也¶
<pb:KR1c0017_SBCK_005-10a>¶
　范氏曰宣姜之惡不可勝道也國人疾而刺之¶
　或逺言焉或切言焉逺言之者君子偕老是也¶
　切言之者鶉之奔奔是也衛詩至此而人道盡¶
　天理滅矣國從而亡故次之以定之方中美文¶
　公而衛復興焉(胡氏春秋傳曰楊氏曰此載衛/爲夷狄所滅之因也故在定之)¶
(方中之前因以是&KR0003;考於歴代凢淫亂者未有/不至於殺身敗國而亡其家者然後知古詩垂)¶
(戒之大而近丗有以獻議乞於經筵/不以國風進讀者殊失聖經之旨矣)¶
鶉之奔奔鵲之彊彊(音/姜)人之無良我以爲兄¶
　鄭氏曰奔奔彊彊言其居有常匹飛則相隨(釋/文)¶
<pb:KR1c0017_SBCK_005-10b>¶
(曰韓詩云奔奔/彊彊乗匹之貌)○毛氏曰良善也兄謂君之兄¶
(孔氏曰惡/頑之辭)○左氏傳奔奔作賁賁¶
鵲之彊彊鶉之奔奔人之無良我以爲君¶
　毛氏曰君國小君(孔氏曰夫人亦得曰君左傳/筮穆姜曰君其出乎是也)¶
　　　鶉之奔奔二章章四句¶
定(丁佞/反)之方中美衛文公也衛爲狄所滅東徙渡¶
河野處漕(音/曹)邑齊&KR0074;公攘戎狄而封之文公徙居¶
楚丘始建城市而營宫室得其時制百姓&KR0003;(音/恱)之¶
國家殷冨焉(朱氏曰懿公九年冬狄入衛懿公敗/死宋&KR0074;公迎衛之遺民立宣姜子申)¶
<pb:KR1c0017_SBCK_005-11a>¶
(以廬於漕是爲戴公是年戴公卒立其弟燬是爲/文公於是齊&KR0074;公城楚丘而遷衛焉○孔氏曰鄭)¶
(志答張逸問曰楚丘在濟河間疑在今東郡界衛/本河北至懿公滅乃東徒渡河野處漕邑則在河)¶
(南矣楚丘與漕不甚相逺亦河南明/矣○杜預云楚丘濟隂成武縣西南)¶
定之方中作于楚宫揆之以日作于楚室樹之榛¶
(側巾/反)栗椅(於冝/反)桐梓&KR0238;爰伐琴瑟¶
　毛氏曰定營室也(爾雅曰營室謂之定孫炎曰/定正也天下作宫室者皆以)¶
(營室中爲正也○鄭氏曰定星昏中而正於是/可以營制宫室故謂之營室謂小雪時○長樂)¶
(劉氏曰建亥之月定星方中北/與極星相直景之可以正地&KR0020;)楚宮楚丘之宫¶
　揆度也揆日出日入以知東西南視定北凖極¶
<pb:KR1c0017_SBCK_005-11b>¶
<pb:KR1c0017_SBCK_005-11b>¶
　長大可伐以爲琴瑟言豫備也○范氏曰椅桐¶
　可以伐琴瑟則榛栗之爲女贄(朱氏曰榛栗/可以備籩實)梓¶
　&KR0238;之供器用可知是詩美其新造而志於永乆¶
　○蘇氏曰種木者求用於十年之後其不求近¶
功凢&KR0011;此矣¶
　　爰於也他日於此伐琴瑟¶
升彼虚(起居/反)矣以望楚矣望楚與堂景山與京降¶
觀于桑&KR0114;云其吉終然允臧¶
　王氏曰虚者若左氏所謂有莘之虚是也(朱氏/曰虚)¶
<pb:KR1c0017_SBCK_005-12a>¶
(故城/也)○毛氏曰楚丘有堂邑景山大山京髙丘¶
　也&KR0027;曰&KR0114;允信臧善也建國必&KR0114;之○鄭氏曰¶
　登虚以望楚丘觀其旁邑(朱氏曰堂楚/丘之旁邑也)及其丘¶
　山審其髙下所依&KR0029;○朱氏曰旣得其處於是¶
　下而觀焉則又多桑而冝&KR0345;○王氏曰&KR0114;言吉¶
　於是遂建城市而營宫室也終然允臧者言今¶
　信善如卜所言也(長樂劉氏曰建國之&KR0004;憂民/之不得其所不敢遑寧曰終)¶
(然允臧者喜其/果遂於志願也)¶
　　升彼虚矣以領略其大&KR0020;降觀千桑以細察¶
<pb:KR1c0017_SBCK_005-12b>¶
　　其土冝¶
靈雨旣零命彼倌(音/官)人星言夙駕&KR0003;(始銳/反)于桑田¶
匪直也人秉心塞淵騋(音/來)牝三千¶
　鄭氏曰靈善也(李氏曰言/好雨也)○毛氏曰零落也倌¶
　人主駕者○蘇氏曰見星而駕○釋文曰&KR0003;舎¶
　也○鄭氏曰塞充實也淵深也(張氏曰淵虚明/如淵也○朱氏)¶
(曰塞則多不明塞淵則實而明猶曰/誠明云爾是人也亦小充此道矣)○毛氏曰¶
　馬七尺曰騋騋馬與牝馬也○鄭氏曰文公命¶
　主駕者雨止爲我晨早駕欲往桑田務農急也¶
<pb:KR1c0017_SBCK_005-13a>¶
　○朱氏曰詩人因言非獨此人操心誠實而淵¶
　深其所畜之騋牝亦三千矣○蘇氏曰冨彊之¶
　業必深厚者爲之非輕&KR0045;淺薄者之所能致○¶
　王氏曰言國君之冨者冝以馬也(朱氏曰記曰問國/君之冨數馬以對)○¶
　程氏曰一章言建國之事次章方言相土度地之&KR0004;¶
　屬文之&KR0020;然也今文首言其事然後原其&KR0004;者多矣¶
　旣度其可然後卜以决之卜洛亦然古人之爲皆如¶
　是也人謀臧則&KR0027;筮從矣卒章叙其勤勞以致殷冨¶
　　　定之方中三章章七句¶
<pb:KR1c0017_SBCK_005-13b>¶
蝃(丁計/反)蝀(都動/反)止奔也衛文公能以道化其民淫¶
奔之耻國人不齒也(鄭氏曰不齒者/不與相長稚)¶
蝃蝀在東莫之敢指女子有行逺(于萬/反)父母兄弟¶
　毛氏曰蝃蝀虹也○程氏曰蝃蝀隂陽氣之交¶
　映日而見故朝西而暮東在東者隂方之氣就¶
　交於陽也夫陽唱隂和男行女隨乃理之正今¶
　隂來交陽人所醜惡故莫敢指之(今丗俗不以/手指者因詩)¶
(之/言)女子之奔猶蝃蝀之東人所醜也○鄭氏曰¶
　女子有行逺父母兄弟婦人生而有適人之道¶
<pb:KR1c0017_SBCK_005-14a>¶
　何憂於不嫁而爲淫奔之過乎惡之甚○爾雅¶
　蝃作螮¶
　　女子有行逺父母兄弟此詩及泉水竹竿辭¶
　　同而意不同此詩蓋國人疾淫奔者言女子¶
　　終當適人非乆在家者何爲而犯禮也泉水¶
　　竹竿蓋衛女思家言女子分當適人雖欲常¶
　　在父母兄弟之側有所不可得也一則欲常¶
　　居家而不可得一則欲亟去家而不能得其¶
　　善惡可見矣¶
<pb:KR1c0017_SBCK_005-14b>¶
朝隮(子西/反)于西崇朝其雨女子有行逺兄弟父母¶
程氏曰朝隮于西乃陽方之氣來交於隂則理¶
　之順(周禮眡祲掌十煇之法九曰隮鄭/氏注曰隮虹也詩曰朝隮于西)○毛氏¶
　曰崇終也從旦至食時爲崇朝○范氏曰朝隮¶
　于西陽感隂也陽感隂則是陽爲倡而隂從之¶
　也故崇朝其雨此隂陽之相應也女子有行逺¶
　父母兄弟亦猶是矣¶
乃如之人也懷昏姻也大無信也不知命也¶
　毛氏曰乃如是淫奔之人也○程氏曰人雖有¶
<pb:KR1c0017_SBCK_005-15a>¶
欲苟惟欲之從則人道廢而入於禽獸矣女子¶
以不自失爲信所謂貞信之教違背其父母可¶
謂無信矣命正理也以道制欲則能順命(王氏/曰男)¶
(女之欲性也有命焉君子不謂性也今也/從欲而不知命有所制此之謂不知命也)¶
　　蝃蝀三章章四句¶
相(息亮/反)䑕刺無禮也衛文公能正其羣臣而刺在¶
位承先君之化無禮儀也¶
相䑕有皮人而無儀人而無儀不死何爲¶
毛氏曰相視也○鄭氏曰儀威儀也○陳氏曰¶
<pb:KR1c0017_SBCK_005-15b>¶
䑕卑汙可惡之物猶有皮齒體以全其形今汝¶
在位反無禮儀而不如䑕(韓愈聮句云禮䑕拱/而立○山隂陸氏曰)¶
(今一種䑕見人則交其前兩足/而拱謂之禮䑕亦或謂之拱䑕)○朱氏曰人而¶
無儀則其不死亦何爲哉¶
相䑕有齒人而無止人而無止不死何俟¶
鄭氏曰止容止孝經曰容止可觀¶
相䑕有禮人而無禮人而無禮胡不遄(市專/反)死¶
毛氏曰體肢體也遄速也¶
　相䑕之惡無禮何其如是之甚也蓋溺於淫¶
<pb:KR1c0017_SBCK_005-16a>¶
　　亂之俗不如是不足以自抜也疾惡不深則¶
　　遷善不力¶
　　　相䑕三章章四句¶
干旄(音/毛)美好(呼報/反)善也衛文公臣子多好善賢者¶
樂告以善道也¶
　王氏曰以素絲組馬以好賢者臣子之好善也¶
人君之好善則非特如此必與之食天禄共天¶
　位焉柏舟之仁人見愠於羣小以至於覯閔受¶
侮者以頃公故也然則文公之臣子好善如此¶
<pb:KR1c0017_SBCK_005-16b>¶
亦以文公故也故曰一國之事繫一人之本謂¶
之風¶
孑孑(居&KR0044;/反)干旄在浚(蘇俊/反)之郊素絲紕(符至/反)之良¶
馬四之彼姝(赤朱/反)者子何以&KR0140;(必寐/反)之¶
朱氏曰孑孑特出之貌○孔氏曰干之首有旄¶
有羽旄者牛尾也羽夏翟之羽也(李氏曰干與/竹竿字通用)¶
(家語曰干旄之忠○周禮注曰徐州夏翟之羽/有虞氏以爲綏後丗或無故染鳥羽用之謂之)¶
(夏采○程氏曰注旄干首九旗皆然九旗之物/所建各不同若王建太常諸侯建旗&KR0012;卿建旃)¶
(大夫士建物是也云旄云旟云旌皆通言尓/謂卿大走建旗而來就浚之郊禮下賢者)其¶
<pb:KR1c0017_SBCK_005-17a>¶
下有旒縿(朱氏曰縿旗之體也旒縿之垂也旄/旟旌建之車後○驂所銜反旒力周)¶
(反)○毛氏曰浚衛邑○爾雅曰邑外謂之郊○¶
毛氏曰紕所以織組也○王氏曰素絲爲組所¶
以帶馬良馬所以好賢者也(程氏曰素絲束帛/也謂以束帛乗馬)¶
(行禮於賢者紕踈布之狀組宻/錯之狀祝疑爲笠厚積之意)○朱氏曰此設¶
爲賢者之言言衛之卿大夫建此干旄欲有所¶
咨問於我我將何以&KR0140;之乎言不知所以副其¶
意者彼姝者子言其德之美指衛之臣子¶
孑孑干旟在浚之都素絲組(音/祖)之良馬五之彼姝¶
<pb:KR1c0017_SBCK_005-17b>¶
者子何以予之¶
　毛氏曰鳥隼曰旟(孔氏曰周禮州里建旟大司/馬又曰百官載旟旟亦有旌)¶
(二章互文也言旄則有/旒縿言旟則亦有旄矣)下邑曰都(朱氏曰都居/民所聚也)¶
　○王氏曰紕之以爲組¶
孑孑干旌在浚之城素絲祝之良馬六之彼姝者¶
子何以告之¶
　毛氏曰析(星歴/反)羽爲旌(孔氏曰爾雅云注旄首/曰旌則干旄干旌一也)¶
(旣設旒縿有旃旟之稱未/設旒縿空有析羽謂之旌)城都城也(朱氏曰浚/都之城也)¶
　祝織也(王氏曰組成而祝之故&KR0004;言/紕中言組終言祝祝斷也)○程氏曰¶
<pb:KR1c0017_SBCK_005-18a>¶
　馬四至於五六馬之益多見其禮之益加也郊¶
都城好賢益篤則賢者益至不好賢則士益逺¶
　遯也(朱氏曰五之六之者取恊韻而極/言其盛凢詩之言&KR0011;此者多矣)○左氏¶
傳曰干旄何以告之取其忠也¶
　　　干旄三章章六句¶
載馳許穆夫人作也閔其宗國顛覆自傷不能救¶
也衛懿公爲狄人所滅國人分散露於漕邑許穆¶
夫人閔衛之亡傷許之小力不能救思歸唁(音/彦)其¶
其兄又義不得故賦是詩也(鄭氏曰滅者懿公死/也君死於位曰滅露)¶
<pb:KR1c0017_SBCK_005-18b>¶
<pb:KR1c0017_SBCK_005-18b>¶
(而未至/之貌)漕衛東邑草行曰䟦水行曰渉(釋文韓/詩曰不)¶
(由蹊遂而/渉曰跋渉)○范氏曰載馳載驅急也言至于漕¶
思之也○朱氏曰夫人父母不在當使大夫寧¶
其兄弟夫人欲自歸唁其兄弟而託以不欲勞¶
其大夫之跋渉也○釋文驅作駈曰字亦作驅¶
旣不我嘉不能旋反視爾不臧我思不逺¶
鄭氏曰嘉善也爾許人也臧善也¶
　　許人旣不以我歸衛則我亦不能旋反於衛¶
　　矣爲許人者盍亦視爾父子兄弟之間有災¶
<pb:KR1c0017_SBCK_005-19a>¶
　患不臧其心如之何則我之思不逺矣不閟¶
　謂曉然易見&KR0004;不閟也¶
旣不我嘉不能旋濟視爾不臧我思不閟(悲位/反)¶
朱氏曰濟渡也自許歸衛必有所渡之水也¶
毛氏曰閟閉也¶
陟彼阿丘言采其蝱(音/盲)女子善懷亦各有行許人¶
&KR0057;之衆稺(直吏/反)且狂¶
毛氏曰偏髙曰阿丘蝱貝母也(陸璣䟽曰蝱今/藥草貝母也其)¶
(葉如括樓而細其/子在根下如芋)升至偏髙之丘采其蝱者將¶
<pb:KR1c0017_SBCK_005-19b>¶
　以療疾(王氏曰采蝱所/以療鬰結之疾)○曽氏曰善懷猶善思¶
　也鄭箋善猶多也意巳如此(朱氏曰漢/書岸善崩)女子之¶
　於懷思甚於男子○毛氏曰行道也○朱氏曰¶
　將欲升髙望逺以舒憂想之情言采其蝱以療¶
　鬰結之疾¶
　　女子善懷亦各有行言女子雖多懷思然今¶
　　之所以迫切者亦各有道他人不知則以爲¶
　　女子情性之常而尤之也衆稚且狂非真指¶
　　許人以爲稺狂蓋言我憂患如此之迫切彼¶
<pb:KR1c0017_SBCK_005-20a>¶
　方且尤我之歸意者衆人其㓜稺乎其狂惑¶
　乎不然何其不相體悉不識緩急一至於是¶
　也¶
我行其野芃芃(蒲紅/反)其麥控(苦貢/反)于大&KR0022;誰因誰¶
極大夫君子無我有尤百爾所思不如我所之¶
毛氏曰願行衛之野麥芃芃然方盛長○朱氏¶
　曰控持而告之也因如因魏莊子之因○毛氏¶
　曰極至也○朱氏曰言我將行其野渉芃芃之¶
麥而控告于大&KR0022;然未知其將何所因而何所¶
<pb:KR1c0017_SBCK_005-20b>¶
至乎雖大夫君子爲我思所以處此者百方然¶
不如使我得自盡其心之爲愈也(王氏曰百爾/所思不如我)¶
(所之者終欲/歸唁之辭)¶
　　載馳五章一章六句二章章四句一章六¶
　　句一章八句(蘇氏曰載馳五章或言四章/一章三章章六句二章四章)¶
(章八句以春秋傳叔孫豹賦載馳之/四章取控于大&KR0022;非今日四章故也)¶
&KR0352;國十篇三十章百七十六句¶
吕氏家塾讀詩記卷第五¶
<pb:KR1c0017_SBCK_005-21a>¶
