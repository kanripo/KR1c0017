# -*- mode: mandoku-view; -*-
#+TITLE: 呂氏家塾讀詩記
#+DATE: 2015-09-11 23:42:40.516466
#+PROPERTY: ID KR1c0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB05n0579-001吕氏家塾讀詩記-卷一.
<pb:KR1c0017_SBCK_001-1a>¶
吕氏家塾讀詩記卷第一¶
　　　綱領¶
論語詩三百一言以蔽之曰思無邪(程氏曰思無/邪誠也○謝)¶
(氏曰君子之於詩非徒誦其言又將以考其情/性非徒以考其情性又將以考先王之澤蓋法)¶
(度禮樂雖亡於此猶能併與其深微之意而傳/之故其爲言率皆樂而不淫憂而不困怨而不)¶
(怒哀而不愁如緑衣傷己之詩也其言不過曰/我思古人俾無訧&KR0006;擊鼔怨上之詩也其言不)¶
(過曰土國城漕我獨南行至軍旅數起大夫乆/&KR0229;止曰自詒伊阻行&KR0229;無期度思其危難以風)¶
(焉不過曰苟無飢渇而巳&KR0002;夫言天下之事美/盛德之形容固不待言而可知也其與憂愁思)¶
(慮之作孰能優游不迫也孔子所以有取焉/作詩者如此讀詩者其可以邪心讀之乎)○¶
<pb:KR1c0017_SBCK_001-1b>¶
　子所雅言詩書執禮皆雅言也(程氏曰皆孔子/素所常言也)¶
　○興於詩立於禮成於樂(禮記曰十有三年誦/詩舞勺成童舞象學)¶
(射御二十而冠始學禮○程氏曰言近而易知/故人之學興起於詩○又曰夫子言興於詩觀)¶
(其言是興起人意思汪洋浩大皆是此意○又/曰興於詩者吟詠情性涵暢道德之中而歆動)¶
(之有吾與&KR0039;也之氣象○又曰古之學者必先/學詩學詩則誦讀其言善惡是非勸戒有以啓)¶
(發其意/故曰興)○誦詩三百授之以政不逹使於四方¶
　不能專對雖多亦奚以爲(程氏曰今人不解讀/書如誦詩三百授之)¶
(以政不逹使於四方不能專對雖多亦奚以爲/湏是未讀詩時授之以政不逹使於四方不能)¶
(專對旣讀詩後便逹於政能專對四方始是讀/詩人而不爲周南召南其猶正墻面而立湏是)¶
<pb:KR1c0017_SBCK_001-2a>¶
(未讀周南召南一似面墻旣讀後便不/面墻方是有驗大抵讀書只此便是法)○小子¶
　何莫學夫詩詩可以興可以觀可以羣可以怨¶
　邇之事父逺之事君多識於鳥獸草木之名(謝/氏)¶
(曰詩吟詠情性善感發人使人易直子諒之心/易以生故可以興得情性之正無所底滯則閱)¶
(理自明故可以觀心平氣和於物無競故可以/羣優游不迫雖怨而不怒也無鄙倍心故可以)¶
(怨○張氏曰詩中君臣父子兄弟夫婦朋友莫/不皆有止言事父事君舉其最重者言也多識)¶
(於鳥獸草木之名亦可以&KR0054;物○程氏/曰多識於鳥獸草木之名所以明理也)○陳¶
　亢(音/剛)問於伯魚曰子亦有異聞乎對曰未也甞¶
　獨立鯉趨而過庭曰學詩乎對曰未也不學詩¶
<pb:KR1c0017_SBCK_001-2b>¶
　無以言鯉退而學詩他日又獨立鯉趨而過庭¶
　曰學禮乎對曰未也不學禮無以立鯉退而學¶
　禮聞斯二者陳亢退而喜曰問一得三聞詩聞¶
　禮又聞君子之逺其子也○子貢曰貧而無諂¶
　冨而無驕何如子曰可也未&KR0002;貧而樂冨而好¶
　禮者也子貢曰詩云如切如磋如琢如磨其斯¶
　之謂與子曰賜也始可與言詩巳矣告諸徃而¶
　知來者○子夏問曰巧&KR0015;倩兮美目盼兮素以¶
　爲絢兮何謂也子曰繪事後素曰禮後乎子曰¶
<pb:KR1c0017_SBCK_001-3a>¶
起予者商也始可與言詩巳矣○南容三復白¶
圭孔子以其兄之子妻之¶
孟子咸丘蒙問曰詩云普天之下莫非王土率土¶
之濵莫非王臣而舜旣爲天子矣敢問瞽叟之¶
非臣如何曰是詩也非是之謂也勞於王事而¶
不得養父母也曰此莫非王事我獨賢勞也故¶
&KR0003;詩者不以文害辭不以辭害志以意逆志是¶
爲得之如以辭而巳矣雲漢之詩曰周餘黎民¶
靡有孑遺信斯言也是周無遺民也(程氏曰不/以文害辭)¶
<pb:KR1c0017_SBCK_001-3b>¶
(文文字之文舉一字則是文成句是辭詩爲解/一字不行却遷就他&KR0003;如有周不顯自是文當)¶
(如此○張氏曰知詩莫如孟子以意逆志讀詩/之法也○又曰凢觀書不可以&KR0011;而泥文不爾)¶
(則字字相梗當觀/其文&KR0020;上下意)○詩曰天生烝民有物有則¶
　民之秉彞好是懿德孔子曰爲此詩者其知道¶
　乎故有物必有則民之秉彞也故好是懿德○¶
　公孫丑問曰髙子曰小弁(蒲官/反)小人之詩也孟¶
　子曰何以言之曰怨曰固哉髙叟之爲詩也有¶
　人於此越人&KR0028;(音/彎)弓而射之則己談&KR0015;而道之¶
　無他䟽之也其兄&KR0028;弓而射之則已垂涕泣而¶
<pb:KR1c0017_SBCK_001-4a>¶
道之無他戚之也小弁之怨親親也親親仁也¶
固矣夫髙叟之爲詩也曰凱風何以不怨曰凱¶
風親之過小者也小弁親之過大者也親之過¶
大而不怨是愈䟽也親之過小而怨是不可磯¶
也愈䟽不孝也不可磯亦不孝也孔子曰舜其¶
至孝矣五十而慕¶
文中子子謂薛收曰昔聖人述史三焉其述書也¶
帝王之制備矣故索焉而皆獲其述詩也興廢¶
之由顯故究焉而皆得其述春秋也邪正之迹¶
<pb:KR1c0017_SBCK_001-4b>¶
明故考焉而皆當¶
程氏曰詩者言之述也言之不足而長言之詠歌¶
之所由興也其發於誠感之深至於不知手之¶
舞足之蹈故其入於人也亦深至可以動天地¶
感&KR0017;神虞之君臣迭相賡和始見於書夏殷之¶
　丗雖有作者其傳鮮矣至周而丗益文人之怨¶
樂必形於言政之善惡必見刺美至夫子之時¶
　所傳者多矣夫子刪之得三百篇皆止於禮義¶
　可以垂丗立教古之人㓜而聞歌誦之聲長而¶
<pb:KR1c0017_SBCK_001-5a>¶
識刺美之意故人之學由詩而興後丗老師宿¶
儒尚不知詩義後學豈能興起也○凢看書各¶
有門庭詩易春秋不可逐句看尚書論語可以¶
逐句看○作詩者未必皆聖賢當時所取者取¶
其意思止於禮義而巳其言未必盡善如比其¶
君以碩䑕狡童之&KR0011;(又曰詩&KR0002;以樂天知命處/之則一時都無事其中亦)¶
(有君子情意不到處○張氏曰詩之譏刺其間/直有淺近者以其於禮義至粹美此聖人之所)¶
(取)○學者不可以不看詩看詩便使人長一格¶
張氏曰求詩者貴平易不要﨑嶇求合詩人之情¶
<pb:KR1c0017_SBCK_001-5b>¶
　温厚平易老成今以﨑嶇求之其心先狹隘無¶
　由可見詩人之情本樂易只爲時事拂其樂易¶
　之性故以詩道其志(又曰求詩貴平易不要﨑/嶇求合又患泥文如烝然)¶
(來思湛湛露斯思斯何必泥字遐不作人德音/不瑕之&KR0011;不可以辭害君子至止樂只君子只)¶
(止何必拘○又曰詩全是人之情性湏先得詩/人之心然後觀玩易入凢書皆然大抵聖人語)¶
(言盡由德性中出故湏先得其心則詠其言易/以入也○又曰詩人之志至平易故無艱險之)¶
(言以平易求之則思逺以廣愈艱險則愈淺近/矣大率所言皆目前事而義理存乎其中矣)¶
　○後千餘年樂府皆淺近只是流連光景閨門¶
　夫婦之意無有及民憂思大體者¶
<pb:KR1c0017_SBCK_001-6a>¶
謝氏曰詩湏諷味以得之古詩即今之歌曲今之¶
歌曲徃徃能使人感動至學詩却無感動興起¶
　處只爲泥章句故也明道先生善言詩未甞章¶
　解句釋但優游玩味吟哦上下使人有得處瞻¶
彼日月悠悠我思道之云逺&KR0154;云能來思之切¶
矣百爾君子不知德行不忮(之豉/反)不求何用不¶
臧歸于正也(又曰明道甞談詩並不曾下一字/訓詁只轉却一兩字&KR0039;掇地念過)¶
(便教人省/悟&KR0039;平聲)¶
　　　詩樂¶
<pb:KR1c0017_SBCK_001-6b>¶
尚書詩言志歌永言聲依永律和聲(吕大鈞和叔/曰古人因詩)¶
(而歌使恊聲律歌有髙下清濁合/於宫啇則爲聲聲恊律吕則爲律)○予欲聞六¶
　律五聲八音在治忽以出納五言汝聽○工以¶
納言時而颺之(注云工樂官掌/誦詩以納諌)¶
周禮大司樂掌成均之灋以治建國之學政而合¶
國之子弟焉以樂德教國子中和祗庸孝友以¶
樂語教國子興道諷誦言語以樂舞教國子舞¶
雲門大卷(音/權)大咸大㲈(上昭/反)大夏大濩大武○¶
樂師凢射王以騶虞爲節諸侯以貍首爲節大¶
<pb:KR1c0017_SBCK_001-7a>¶
夫以采蘋爲節士以采蘩爲節○及徹帥學士¶
而歌徹(注云徹者在周/頌臣工之什)○大師教六詩曰風曰¶
賦曰比曰興曰雅曰頌以六德爲之本以六律¶
爲之音○瞽矇掌九德六詩之歌以役大師(前/漢)¶
(禮樂志周禮旣備而其器用張陳周官具焉典/者自卿大夫師瞽以下皆選有道德之人朝夕)¶
(習業以教國子國子者卿大夫之子弟也皆學/歌九德誦六詩習六舞五聲八音之和然自雅)¶
(頌之興而所承衰亂之音猶在/是謂淫過㓙嫚之聲爲設禁焉)¶
儀禮郷飲酒禮工歌鹿鳴四牡皇皇者華笙南陔¶
白華華&KR0112;乃間歌魚麗笙由庚歌南有嘉魚笙¶
<pb:KR1c0017_SBCK_001-7b>¶
　崇丘歌南山有臺笙由儀乃合樂周南&KR0028;雎&KR0081;¶
　覃卷耳召南鵲巢采蘩采蘋(孔氏曰召南三篇/越草蟲而取采蘋)¶
(蓋采蘋舊在草蟲之前/孔子以後簡札始倒)工告於樂正曰正歌備¶
　○郷射禮乃合樂周南&KR0028;雎&KR0081;覃卷耳召南鵲¶
　巢采蘩采蘋告於樂正曰正歌備○燕禮工歌¶
　鹿鳴四牡皇皇者華笙奏南陔白華華&KR0112;乃間¶
　歌魚麗笙由庚歌南有嘉魚笙崇丘歌南山有¶
　臺笙由儀遂歌郷樂周南&KR0028;雎&KR0081;覃卷耳召南¶
　鵲巢采蘩采蘋大師告于樂正曰正歌備○大¶
<pb:KR1c0017_SBCK_001-8a>¶
射禮乃歌鹿鳴三終乃管新宫三終(其篇/亡)奏貍¶
首以射(射義天子以騶虞爲節諸侯以貍首爲/節卿大夫以采蘋爲節士以采蘩爲節)¶
(詩云曽孫侯氏四正具舉大夫君子凢以庶士/小大莫處御于君所以燕以射則燕則譽注云)¶
(騶虞采蘋采蘩今詩篇名貍首逸曾孫侯氏是/也○國語叔孫穆子聘于&KR0051;&KR0051;悼公饗之樂及)¶
(鹿鳴之三而後拜樂三&KR0051;侯使行人問焉對曰/夫先樂金奏肆夏繁遏渠天子所以饗元侯也)¶
(夫歌文王大明緜則兩君相見之樂也皆非使/臣之所敢聞也今伶簫咏歌鹿鳴之三君之所)¶
(以况使臣臣敢不拜况夫鹿鳴君之所以嘉先/君之好也敢不拜嘉四牡君之所以章使臣之)¶
(勤也敢不拜章皇皇者華君教使臣曰毎/懷靡及諏謀度詢必諮於周敢不拜教)¶
論語子與人歌而善必使反之而後和之(注云樂/其善使)¶
<pb:KR1c0017_SBCK_001-8b>¶
(重歌而自和之○程/氏曰歌必全章也)○師摯之始&KR0028;睢之亂洋¶
洋乎盈耳哉(注云師摯魯大師之名始首也師/摯首識&KR0028;睢之聲而理其亂者)¶
禮記天子五年一廵狩命大師陳詩以觀民風○¶
清廟之瑟朱絃而䟽越壹倡而三嘆有遺音者¶
矣○子贛見師乙而問焉曰賜聞聲歌各有冝¶
也如賜者冝何歌也師乙曰乙賤工也何足以¶
問所冝請誦其所聞而吾子自執焉寛而靜柔¶
而正者冝歌頌廣大而靜䟽逹而信者冝歌大¶
雅恭儉而好禮者冝歌小雅正直而靜廉而謙¶
<pb:KR1c0017_SBCK_001-9a>¶
　者冝歌風肆直而慈愛者冝歌商温良而能斷¶
　者冝歌齊夫歌者直己而陳德也動已而天地¶
　應焉四時和焉星辰理焉萬物育焉故商者五¶
　帝之遺聲也商人識之故謂之商齊者三代之¶
　遺聲也齊人識之故謂之齊明乎商之音者臨¶
　事而屢斷明乎齊之音者見利而讓臨事而屢¶
　斷勇也見利而讓義也有勇有義非歌孰能保¶
　此故歌者上(時掌/反)如抗下如隊(音/墜)曲如折止如¶
　槀木倨中矩句中鉤(古侯/反)纍纍(力追/反)乎端如貫¶
<pb:KR1c0017_SBCK_001-9b>¶
珠故歌之爲言也長言之也&KR0003;之故言之言之¶
不足故長言之長言之不足故嗟嘆之嗟嘆之¶
不足故不知手之舞之足之&KR0771;之也子贛問樂¶
左氏傳呉公子札來聘請觀於周樂使工爲之歌¶
周南召南曰美哉始基之矣猶未也然勤而不¶
怨矣爲之歌邶(蒲對/反)鄘衛曰美哉淵乎憂而不¶
困者也吾聞衛康叔武公之德如是是其衛風¶
乎(聽聲以爲別/故有疑言)爲之歌王曰美哉思而不懼其¶
周之東乎爲之歌鄭曰美哉其細巳甚民弗堪¶
<pb:KR1c0017_SBCK_001-10a>¶
　也是其先亡乎爲之歌齊曰美哉泱泱(於良/反)乎¶
　大風也哉(泱泱弘/大之聲)表東海者其大公乎國未可¶
　量也爲之歌&KR0206;曰美哉蕩乎樂而不淫其周公¶
　之東乎爲之歌秦曰此之謂夏聲(秦本在西戎/汧隴之西秦)¶
(仲始有車馬禮樂去戎狄之音/而有諸夏之聲故謂之夏聲)夫能夏則大大¶
　之至也其周之舊乎爲之歌魏曰美哉渢渢(扶/弓)¶
(反)乎(渢渢中/庸之聲)大而婉險而易行以德輔此則明¶
　主也爲之歌唐曰思深哉其有陶唐氏之遺民¶
　乎不然何憂之逺也非令德之後誰能&KR0002;是爲¶
<pb:KR1c0017_SBCK_001-10b>¶
　之歌陳曰國無主其能乆乎(淫聲放蕩無所畏/忌故曰國無主)¶
　自鄶(古外/反)以下無譏焉爲之歌小雅曰美哉思¶
　而不貳怨而不言其周德之衰乎猶有先王之¶
　遺民焉爲之歌大雅曰廣哉熈熈乎(熈熈和/樂之聲)曲¶
　而有直體(論其/聲)其文王之德乎爲之歌頌曰至¶
　矣哉直而不倨曲而不屈邇而不偪逺而不&KR0157;¶
　遷而不淫復而不厭(於艶/反)哀而不愁樂而不荒¶
　用而不匱廣而不宣施(矢豉/反)而不費取而不貪¶
　處而不厎行而不流五聲和八風平節有度守¶
<pb:KR1c0017_SBCK_001-11a>¶
有序盛德之所同也(頌有殷魯故曰/盛德之所同)¶
荀子詩者中聲之所止也¶
史記三百五篇孔子皆弦歌之以求合韶武雅頌¶
　之音¶
毛氏曰古者教以詩樂誦之歌之弦之舞之¶
張氏曰古之樂章只數句詩不能成曲調此所以¶
有弄有引善歌者知如何爲弄如何爲引○善¶
歌者使人繼其聲言使其聲常從容有餘(吕和/叔&KR0009;)¶
(劉几伯壽書某近與郷人講習郷飲郷射之禮/惟&KR0178;郷樂音節不明雖傳得胡安定所定雅音)¶
<pb:KR1c0017_SBCK_001-11b>¶
(譜有周南召南小雅十數篇而猶闕由/庚由儀崇丘南陔白華華黍騶虞七篇)¶
　　刪次¶
論語吾自衛反魯然後樂正雅頌各得其所¶
(前漢禮樂志王官失業雅頌相錯孔子論而定/之故曰吾自衛反魯然後樂正雅頌各得其所)¶
孟子王者之迹熄而詩亡詩亡然後春秋作(蘇氏/曰詩)¶
(止於陳靈非天下無詩也有而不/可以訓焉耳仲尼有所不取也)¶
孔氏曰史記孔子丗家云古者詩本三千餘篇去¶
其重取其可施於禮義者三百五篇案書傳所¶
引之詩見在多亡逸者少則孔子所録不容十¶
<pb:KR1c0017_SBCK_001-12a>¶
分去九馬遷言古詩三千餘篇未可信也據今¶
者及亡詩六篇凢三百一十一篇而史記漢書¶
云三百五篇闕其亡者以見在爲數也(歐陽氏/曰司馬)¶
(遷謂古詩三千餘篇孔子刪之存者三百鄭學/之徒皆以遷之謬言古詩雖多不容十分去九)¶
(以予考之遷&KR0003;然也何以知之今書傳所載逸/詩何可數也以鄭康成詩譜圗推之有更十君)¶
(而取其一篇者又有二十餘君而取/其一篇者由是言之何啻乎三千)周召風之¶
正經固當爲首自衛而下十有餘國編比先後¶
舊無明&KR0003;¶
歐陽氏曰周南召南邶鄘衛王鄭齊&KR0206;秦魏唐陳¶
<pb:KR1c0017_SBCK_001-12b>¶
曹此孔子未刪之前周大師樂歌之次第也(季/札)¶
(觀樂於魯/次序如此)周召邶鄘衛王鄭齊魏唐秦陳檜曹¶
&KR0206;此今詩次第也周召邶&KR0352;衛檜鄭齊魏唐秦¶
陳曹&KR0206;王此鄭氏詩譜次第也(孔氏曰鄭譜以/鄭因&KR0593;鄶之地)¶
(而國之先譜鄶事然後譜鄭王在/&KR0206;後者退就雅頌并言王丗故耳)¶
張氏曰詩固有次序然不可一例惟二南之後次¶
衛衛後王此有意&KR0002;非以衛分之則王無異於¶
正風也其他不必次一國之詩其首尾固有先¶
後其中未必然當刪定之時只取得者置於其¶
<pb:KR1c0017_SBCK_001-13a>¶
間¶
程氏曰詩有四始而風居首風風也其風動於人¶
猶風之吹物入物故曰風本乎一人而成乎國¶
俗謂之風發於正理而形於天下謂之雅稱美¶
盛德與告其成功謂之頌先之家及於政以厎¶
成功其叙然也諸國之風先後各有義周南召¶
南陳正家之道以風天下人倫之端王道之本¶
風之正也故爲首二南之風行則人倫正朝廷¶
治二南之風變則禮義廢風俗壞天下治亂在¶
<pb:KR1c0017_SBCK_001-13b>¶
　風而巳及乎周道衰政教失風遂變矣於是諸¶
　侯擅相侵伐衛首并邶鄘之地故爲變風之首¶
　推其本則王道失上下亂風遂變矣言其跡則¶
　相吞滅而後王道絶衛首惡也故一國之詩而¶
　三其名得於衛地者爲衛得於邶鄘者爲邶鄘¶
　所以見其首亂也(董氏曰商俗靡靡周雖化革/其俗然其風不得盡變書之)¶
(命戒告令每懼其不得一日正也故其俗易感/而風易變者亡國之餘音也風首衛旦先邶&KR0352;)¶
(以著/滅也)刑政不能治天下諸侯放恣擅相并滅王¶
　跡熄矣故雅亡而爲一國之風(董氏曰諸侯至/於滅國王政不)¶
<pb:KR1c0017_SBCK_001-14a>¶
(行矣謂天下無王可/也故以王風叙衛下)先王之制苟能守之足以¶
　統臨天下廢法失道則王畿之内亦不能保鄭¶
　本畿内之封因周之衰遂自爲列國故次以鄭¶
　君臣上下之分失則人倫亂人倫廢則入於禽¶
　獸人君身爲禽獸之行其風可知故次以齊天¶
　下之風至於如此則無不亂之國無不變之俗¶
　魏舜禹之都唐帝堯之國乆&KR0013;聖人之化漸成¶
　美厚之俗歴二叔之丗而遺風尚存今亦變矣¶
　故因其舊名而謂之唐所以見意唐魏之風且¶
<pb:KR1c0017_SBCK_001-14b>¶
　變則先代之風化中國之禮義消亡極矣是以¶
　夷狄強大天下亦相胥而夷矣故次以秦秦之¶
　始封秦谷西戎之地國亂乃東侵而始大其俗¶
　尚夷故美其始有車馬禮樂而刺其未能用周¶
　禮也禮義之俗亡夷狄之風行先聖王之流風¶
　遺俗盡矣故次以陳陳舜之後也聖人之都風¶
　化所厚也聖人之國典法所存也王澤竭而風¶
　化熄矣夷道行而典禮亡矣天下之所以安且¶
　治者聖人之道行也聖人之道絶則危亡至矣¶
<pb:KR1c0017_SBCK_001-15a>¶
　人情迫於危亡則思治安故思治者亂之極也¶
　檜曹懼於危亡而思周道故爲亂之終(孔氏曰/檜曹國)¶
(小而君奢民勞而政僻季札之/所不譏國風次之於末冝哉)亂旣極必有治¶
　之之道危旣甚必有安之之理自昔天下何甞¶
　不拯亂而興治革危而爲安周家之先由是道¶
　也其居&KR0206;也趨時務農以厚民生善政美化由¶
　兹而始王業之所以興也故次以&KR0206;(孔氏曰&KR0206;/者周公之)¶
(事欲尊周公故次於衆國之/後小雅之前非諸國之例也)王業成而爲政於¶
　天下故次以雅雅王者之政也小之先大固其¶
<pb:KR1c0017_SBCK_001-15b>¶
　叙也(孔氏曰雅見積漸之/義故小雅先於大雅)政之衰則至於亡詩¶
　之亡王道之亡也天下之治始於以正風風天¶
　下其終也盛德之著而成功可以告於神明始¶
　終之義也故次以頌頌之有魯蓋生於不足王¶
　道之隆也所歌頌者如是及其衰也如魯之事¶
　巳足矣(孔氏曰魯以其得用天子之禮故借天/子美詩之名改稱爲頌非周頌之流也)¶
(置之商頌前者以魯是/周同姓故先前代也)商則頌前代之美不可¶
　廢也故附其後焉¶
　　　大小序¶
<pb:KR1c0017_SBCK_001-16a>¶
程氏曰學詩而不求序猶欲入室而不由户也○¶
或問詩如何學曰只於大序中求○又曰國史¶
得詩必載其事然後其義可知今小序之首是¶
也其下則&KR0003;詩者之辭也○又曰詩小序要之¶
皆得大意只後之觀詩者亦添入(張氏曰詩序/亦有後人添)¶
(入者則極淺近自可辨○蘇氏曰詩序誠出於/孔氏也則不&KR0002;是詳矣孔子刪詩而取三百五)¶
(篇今其亡者六焉亡詩之序未甞詳也詩之亡/者經師不得見之矣雖欲詳之而無由其存者)¶
(將以解之故從而附益之以自信其&KR0003;是以其/言時有反覆煩重&KR0011;非一人之辭○釋文舊&KR0003;)¶
(云&KR0028;睢后妃之德也至用之&KR0022;國焉名&KR0028;睢序/謂之小序自風風也訖末名爲大序○又曰沈)¶
<pb:KR1c0017_SBCK_001-16b>¶
(重云案鄭詩譜意大序是子夏作小序是子夏/毛公合作卜商意有未盡毛更足成之後漢書)¶
(衛宏從謝曼卿受學因作毛詩序善得風雅之/旨○隋經籍志曰先儒相承謂毛詩序子夏所)¶
(創毛公及衛敬仲更加潤色○董氏曰古之爲/教者師授而傳之訓傳不立而能自見於丗况)¶
(夫詩之存不獨著之竹帛凢聲於樂者工師亦/得以傳其言也漢史謂宏作詩序宏固不能及)¶
(此或以師授之/言論著於書耳)¶
王氏曰丗傳以爲言其義者子夏也詩上及於文¶
王髙宗成湯如江有汜之爲美媵那之爲祀成¶
湯殷武之爲祀髙宗方其作時無義以示後丗¶
則雖孔子亦不可得而知况子夏乎哉¶
<pb:KR1c0017_SBCK_001-17a>¶
歐陽氏曰孟子去詩丗近而最善言詩推其所&KR0003;¶
詩義與今序意多同故後儒異&KR0003;爲詩害者常¶
頼序文爲證¶
　　　六義¶
大序詩有六義焉一曰風二曰賦三曰比四曰興¶
　五曰雅六曰頌¶
周禮大師教六詩曰風曰賦曰比曰興曰雅曰頌¶
　○籥章掌土鼔&KR0206;籥中(音/仲)春晝擊土鼓龡&KR0206;詩¶
　以逆暑中秋夜迎寒亦如之凢國祈年于田祖¶
<pb:KR1c0017_SBCK_001-17b>¶
龡&KR0206;雅擊土鼔以樂田畯(音/俊)國&KR0021;蜡(士嫁/反)則龡¶
&KR0206;頌擊土鼔以息老物(孔氏曰鄭氏箋七月二/章云是謂&KR0206;風六章云)¶
(是謂&KR0206;雅卒章云是謂&KR0206;/頌自始至成別爲三體)¶
程氏曰國風大小雅三頌詩之名也六義詩之義¶
也一篇之中有備六義者有數義者○又曰學¶
詩而不分六義豈能知詩之體也(張氏曰今一/詩之中蓋有)¶
(兼見風雅頌之意賦比興亦然○吕氏曰詩舉/有此六義得風之體多者爲國風得雅之體多)¶
(者爲大小雅得頌之體多者爲頌風非無雅雅/非無頌也○董氏曰崧髙旣列於大雅矣然其)¶
(詩曰其風肆好又曰&KR0123;甫作誦○/孔氏曰四/始以風爲先風之所用以賦比興爲辭故於風)¶
<pb:KR1c0017_SBCK_001-18a>¶
(之下即次比興然後次以雅頌雅頌亦以賦比/興爲之旣見賦比興於風之下明雅頌亦同賦)¶
(比興如此次者言事之道直陳爲正故賦在比/興之先比之與興雖同是託物比顯而興隱當)¶
(先顯而後隱故/比居興先也)¶
風大序曰風風也教也風以動之教以化之○程¶
氏曰風者風以動之上之化下下之風上凢所¶
刺美皆是也(張氏曰風有風/刺不直言之意)¶
賦鄭氏周禮注曰賦之言鋪直鋪陳善惡○程氏¶
曰賦者謂鋪陳其事如齊侯之子衛侯之妻是¶
也(又曰賦者詠述其事蔽芾甘棠勿翦勿伐召/伯所苃是也○吕氏曰賦者叙事之由以盡)¶
<pb:KR1c0017_SBCK_001-18b>¶
(其情/狀)¶
比鄭司農周禮注曰比者比方於物○程氏曰以¶
物相比狼跋其胡載疐其尾公孫碩膚赤舄几¶
几是也(又曰比者直比之蛾眉瓠犀温其如玉/之&KR0011;是也○朱氏曰比者以物爲比而)¶
(不正言其事甫田碩䑕衡門之&KR0011;是也○又曰/比方有兩例有繼所比而言其事者有全不言)¶
(其事/者)¶
興孔氏曰興者起也○程氏曰因物而起興&KR0028;&KR0028;¶
雎鳩瞻彼淇奥之&KR0011;是也(又曰興者興起其義/采采卷耳不盈頃筐)¶
(嗟我懷人寘彼周行是也○釋文曰興是譬諭/之名意有不盡故題曰興○孔氏曰取譬引&KR0011;)¶
<pb:KR1c0017_SBCK_001-19a>¶
(起發己心諸舉草木鳥獸以見意者皆興辭也/○王氏曰以其所感發而况之之謂興興兼比)¶
(與賦者也○朱氏曰因所見聞或託物起興而/以事繼其聲&KR0028;睢樛木之&KR0011;是也然有兩例興)¶
(有取所興爲義者則以上句形容下句之情思/下句指言上句之事實有全不取其義者則但)¶
(取一二字而已要之上句/常虚下句常實則同也)¶
雅大序曰雅者正也○程氏曰雅者正言其事○¶
又曰雅者陳其正理天生烝民有物有則民之¶
秉彞好是懿德是也(張氏曰雅之體直言之比/興差少無隱諷譎諌之巧)¶
(故曰雅者正也○又曰雅者直言之雖是大惡/亦直言此是雅之本體○吕氏曰雅者正言也)¶
(無所/抑&KR0045;)¶
<pb:KR1c0017_SBCK_001-19b>¶
頌大序曰頌者美盛德之形容以其成功告於神¶
明者也○鄭氏詩譜曰頌之言容(李氏曰頌之/爲字訓容漢)¶
(書志曰徐生善容容字作此頌字顔/師古注云頌字與形容字古人通用)○程氏曰¶
頌稱美之言也如于嗟乎騶虞有匪君子終不¶
可諼兮之&KR0011;是也(又曰頌者稱美其事假樂君/子顯顯令德冝民冝人受禄)¶
(于天是也○吕氏曰頌者/稱美之辭也無所諷議)¶
　　　風雅頌¶
大序上以風化下下以風刺上主文而譎諌言之¶
者無罪聞之者足以戒故曰風至于王道衰禮¶
<pb:KR1c0017_SBCK_001-20a>¶
　義廢政教失國異政家殊俗而變風變雅作矣¶
　國史明乎得失之迹傷人倫之廢哀刑政之苛¶
　吟詠情性以風其上逹於事變而懷其舊俗者¶
　也故變風發乎情止乎禮義發乎情民之性也¶
　止乎禮義先王之澤也是以一國之事繫一人¶
　之本謂之風言天下之事形四方之風謂之雅¶
　雅者正也言王政之所由廢興也政有小大故¶
　有小雅焉有大雅焉頌者美盛德之形容以其¶
　成功告於神明者也¶
<pb:KR1c0017_SBCK_001-20b>¶
鄭氏詩譜序文武時詩有周南召南雅有鹿鳴文¶
　王之屬及成王周公致太平制禮作樂而有頌¶
聲興焉盛之至也本之由此風雅而來故皆録¶
之謂之詩之正經孔子録懿王夷王時詩訖於¶
陳靈公淫亂之事謂之變風變雅(孔氏曰變風/之作齊衛爲)¶
(先陳最在後變雅則處其間齊哀公當懿王衛/頃公當夷王陳靈公魯宣公十年爲其臣夏徴)¶
(舒所弑變雅始於厲王變雅亦稱雅者王政仍/&KR0013;&KR0022;國所以亦名爲雅及平王東遷其政&KR0138;行)¶
(境内是以/變爲風焉)¶
孔氏曰王道衰諸侯有變風王道盛諸侯無正風¶
<pb:KR1c0017_SBCK_001-21a>¶
　王道明盛政出一人諸侯不得有風王道旣衰¶
　政出諸侯故各從其國有美刺之別也正經述¶
　大政爲大雅述小政爲小雅有大雅小雅之聲¶
　王政旣衰變雅兼作取大雅之音歌其政事之¶
　變者謂之變大雅取小雅之音歌其政事之變¶
　者謂之變小雅故變雅之美刺皆由音體有小¶
　大不復由政事之小大也頌者美盛德之形容¶
　以其成功告於神明者也惟周頌爾商頌雖是¶
　&KR0021;祀之歌&KR0021;其先王之廟述其功德非以成功¶
<pb:KR1c0017_SBCK_001-21b>¶
告神魯頌頌僖公功德&KR0138;如變風之美者爾又¶
與商頌異也¶
　　王道之盛陳列國之詩以觀民風其可采者¶
　大師播之音律以風天下如汝墳江有汜之¶
　在二南是也禮樂出於一故不得國別爲風¶
　爾¶
蘇氏曰衛武衛文鄭武秦襄之風宣王之雅皆美¶
　之然猶不免爲變詩何也曰昔周之興也積仁¶
行義凢數百年至於文武風俗純備是以其詩¶
<pb:KR1c0017_SBCK_001-22a>¶
發而爲正詩自成康以來周室不競至幽厲而¶
大壞其敗亦數百年其蓄之也亦厚矣是以其¶
詩不復其舊而謂之變夫自其正而至乎變其¶
敗之也甚難其間必有幽厲大亂之君爲之而¶
後能自其變而復于正其反之也亦難必有后¶
稷公劉文武積累之勤而後能今夫五人者其¶
善之積未&KR0002;其變之厚矣是以不免於變也¶
李氏曰小雅則主一事而言大雅則泛言天下之¶
事如鹿鳴之燕嘉賔四牡之勞使臣皇皇者華¶
<pb:KR1c0017_SBCK_001-22b>¶
之遣使臣是主一事而言之也至於大雅則泛¶
言天下之事如文王之詩言文王受命作周大¶
明之詩言文王有明德之&KR0011;(朱氏曰正小雅二/十二篇皆王政之)¶
(一事正大雅十八篇言王政之大體以其規模/氣象考之意其音節亦有不同者及其變也則)¶
(各以其聲/而繫之與)¶
　　章句音韻¶
國語閔馬父曰昔正考父校商之名頌十二篇於¶
周大師以那爲首其輯之亂曰自古在昔先民¶
有作温恭朝夕執事有恪(韋昭注曰輯成也凢/作篇章義旣成撮其)¶
<pb:KR1c0017_SBCK_001-23a>¶
(大要以爲亂辭詩者歌也所以節舞者也如今/三節舞矣曲終乃更變章亂節故謂之亂也)¶
孔氏曰自古而有篇章之名故那序曰得商頌十¶
二篇東山序曰一章言其完是也句則古者謂¶
之爲言論語云詩三百一言以蔽之曰思無邪¶
則以思無邪一句爲一言趙簡子稱子大叔遺¶
我以九言皆以一句爲一言也秦漢以來衆儒¶
各爲訓詁乃有句稱風雅之篇無一章者頌者¶
述成功以告神故一章而巳(後漢&KR0021;祀志東平/王蒼議詩傳曰頌)¶
(者成也一章成篇冝列/德故登歌清廟一章)魯頌不一章者魯頌美¶
<pb:KR1c0017_SBCK_001-23b>¶
　僖公之事非告神之歌也商頌長發殷武重章¶
　者或詩人之意所作不同詩之大體必湏依韻¶
　其有乖者古人之韻不恊爾之兮矣也之&KR0011;本¶
　取以爲辭雖在句不以爲義故處末者皆字上¶
　爲韻左右流之寤寐求之其實七兮迨其吉兮¶
　之&KR0011;是也亦有即將助句之字以當聲韻者是¶
　究是圖亶其然乎其虚其邪旣亟只且之&KR0011;是¶
　也¶
　　　卷秩¶
<pb:KR1c0017_SBCK_001-24a>¶
孔氏曰漢&KR0004;爲傳訓者皆與經別行三傳之文不¶
與經連故石經書公羊傳皆無經文藝文志云¶
毛詩經二十九卷毛詩故訓傳三十卷是毛爲¶
詁訓亦與經別也又馬融爲周禮之注乃云欲¶
省學者兩讀故具載本文然則後漢以來始就¶
經爲注未審此詩引經附傳是誰爲之其毛詩¶
二十九卷不知併何卷也¶
　　訓詁傳授¶
前漢藝文志詩凢三百五篇遭秦而全者以其諷¶
<pb:KR1c0017_SBCK_001-24b>¶
　誦不獨在竹帛也漢興魯申公(儒林傳申公魯/人也少與楚元)¶
(王交俱事齊人/浮丘伯受詩)爲詩訓詁而齊轅固(儒林傳轅/固齊人也)¶
(以治詩孝景/時爲博士)燕韓生(儒林傳韓嬰燕人也孝文/時爲博士景帝時至常山)¶
(太傅推詩人之意而作内外傳數萬/言其語頗與齊魯間殊然歸一也)皆爲之傳¶
　三家皆列於學官又有毛公之學自謂子夏所¶
　傳而河間獻王好之未得立(河間獻王德修學/好古實事求是時)¶
(淮南王安亦好書所招致率多浮辯獻王所得/書皆古文先秦舊書其學舉六藝立毛氏詩左)¶
(氏春秋&KR0054;士○釋文/曰平帝丗毛詩始立)劉歆移太常博士書曰¶
　文帝時詩始萌芽至武帝然後鄒魯梁趙頗有¶
<pb:KR1c0017_SBCK_001-25a>¶
詩禮春秋先師皆起於建元之間當此之時一¶
人不能獨盡其經或爲雅或爲頌相合而成¶
孔氏曰鄭氏詩譜曰魯人大毛公爲故訓傳於其¶
家河間獻王得而獻之以小毛公爲博士前漢¶
儒林傳毛公趙人爲河間獻王&KR0054;士不言其名¶
後漢儒林傳趙人毛萇傳詩然則小毛公名爲¶
萇也(呉陸璣草木䟽云子夏傳魯人申公申公/傳魏人李尅李尅傳魯人孟仲子孟仲子)¶
(傳趙人孫卿孫卿傳魯人大毛公大毛公傳小/毛公○釋文曰呉大常卿徐整曰子夏授髙行)¶
(子髙行子授薛倉子薛倉子授帛妙子帛妙子/授河間人大毛公大毛公爲詩故訓傳於家以)¶
<pb:KR1c0017_SBCK_001-25b>¶
(授趙人/小毛公)前漢儒林傳毛公授同國貫長卿長卿¶
授解延年延年爲阿武令授徐敖敖授九江陳¶
俠(陸璣草木䟽云/陳俠傳謝曼卿)後漢儒林傳衛宏字敬仲東¶
海人&KR0004;九江謝曼卿善毛詩宏從曼卿受學中¶
興後鄭衆賈逵傳毛詩後馬融作毛詩傳鄭&KR0007;¶
作毛詩箋(釋文曰鄭&KR0007;作毛詩箋申明毛義難/三家於是三家遂廢矣魏大常王肅)¶
(更述毛非鄭荆州刺史王基駮王肅申鄭義&KR0051;/豫州刺史孫毓爲詩評毛鄭王肅三家同異朋)¶
(於王徐州從事/陳統難孫申鄭)¶
隋書志齊詩魏代巳亡魯詩亡於西晉韓詩雖存¶
<pb:KR1c0017_SBCK_001-26a>¶
無傳之者惟毛詩鄭箋至今獨立¶
程氏曰西漢儒者有風度惟董仲舒大毛公解經¶
雖未必皆當然味其言大槩然爾(又曰漢儒如/大毛公董仲)¶
(舒最得聖賢之意然見道/不甚分明下此即至楊雄)¶
歐陽氏曰六經焚於秦自漢以來收拾亡逸正其¶
訛謬得以粗備者豈止一人之力哉後之學者¶
徒抱焚餘殘脫之經倀倀(丑良/反)於去聖人千百¶
年後不見先儒中間之&KR0003;而欲特立一家之學¶
者吾未之信也先儒之論苟非詳其終始而牴¶
<pb:KR1c0017_SBCK_001-26b>¶
牾質諸聖人而悖有不得巳而後改易者何以¶
徒爲異論以相訾也¶
　　條例¶
諸家解定從一&KR0003;辨析名物敷繹文義可以足成¶
前&KR0003;者注其下&KR0003;雖不同當兼存者亦附注焉¶
諸家解文句小未安者用啖趙集傳例頗爲刪削¶
陸淳曰啖趙所取三傳之文皆委曲翦裁去其¶
妨礙故行有刋句句有刋字實懼曾學三傳之¶
人不逹斯意以爲文句脫漏隨即注之此則集¶
<pb:KR1c0017_SBCK_001-27a>¶
傳之蠹也閱此記者亦然¶
諸家先後以經文爲序或一章首用甲&KR0003;次用乙¶
　&KR0003;末復用甲&KR0003;則再出甲姓氏¶
經子史傳引詩文句與毛氏不同者各見章末¶
諸家或未備頗以己&KR0003;足之録於每條之後比諸¶
家解低一字寫¶
<pb:KR1c0017_SBCK_001-27b>¶
吕氏家塾讀詩記卷第一¶
