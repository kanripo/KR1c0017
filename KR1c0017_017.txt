# -*- mode: mandoku-view -*-
#+TITLE: 呂氏家塾讀詩記
#+DATE: 2015-09-23 09:36:37
#+PROPERTY: JUAN 17
<pb:KR1c0017_SBCK_017-1a>¶
吕氏家塾讀詩記卷第十七¶
正小雅(正大雅&KR0003;附)¶
鄭氏詩譜曰小雅大雅者周室居西都豐鎬之¶
時詩也(孔氏曰二雅正有文武成變有厲宣幽/六王皆居鎬豐之地文王居豐武王居)¶
(鎬大史公曰成王北居洛邑定九鼎焉而周復/都豐鎬魚藻序云王居鎬京是幽王以上皆居)¶
(鎬也丗本云懿王徙於犬丘地理志云京兆槐/里縣周曰犬丘懿王都之京兆郡故長安縣也)¶
(皇甫懿云鎬在長安南二十里然則犬丘與/鎬相近有離宫在焉懿王蹔居之非遷都也)小¶
雅自鹿鳴至於魚麗皆文武時詩自南有嘉魚¶
　下及菁菁者莪周公成王之時詩(孔氏曰六月/序廣陳小雅)¶
<pb:KR1c0017_SBCK_017-1b>¶
(之廢自華&KR0112;以上皆言缺由庚以下不言缺明/其詩異主也由庚在嘉魚前不云自由庚者據)¶
(見在而言之華&KR0112;由庚本相連毛氏分序置其/篇端使華&KR0112;就上由庚退下則毛意亦以由庚)¶
(以下爲成王之詩也不然亡詩六篇自可聚在/一處何須分之也南有嘉魚云太平蓼蕭云澤)¶
(及四海案武王伐紂未幾而崩不得有天下/太平澤及四海之事語其時事爲成王明矣)大¶
　雅自文王至文王有聲皆文武時詩自生民下¶
　及卷阿皆周公成王之時詩小雅十六篇大雅¶
　十八篇爲正經(釋文曰從鹿鳴至菁菁者莪凡/二十二篇皆正小雅六篇亡今)¶
(唯十六篇○孔氏曰凡書非正經/者謂之傳未知此傳在何書也)○程氏曰自¶
　鹿鳴以下二十二篇各賦其事而用之其周公¶
<pb:KR1c0017_SBCK_017-2a>¶
　之爲乎與二南同也(朱氏曰舊&KR0003;自鹿鳴至魚/麗文武之丗燕勞樂歌之)¶
(辭周公所刪定也南陔至菁菁者莪周公相成/王所制之樂歌也蓋國之常政每事爲詩以冩)¶
(其至誠和樂而&KR0013;之音聲舉是事則奏是詩焉/○孔氏曰變者雖亦播於樂或無筭之節所用)¶
(或隨事𩔖而歌又在/制禮之後樂不常用)¶
　按楚辭屈原離騷謂之經自宋玉九辯以下¶
　皆謂之傳以此例考之鹿鳴以下小雅之經¶
　也六月以下小雅之傳也文王以下大雅之¶
　經也民勞以下大雅之傳也孔氏謂凢書非¶
　正經者謂之傳善矣又謂未知此傳在何書¶
<pb:KR1c0017_SBCK_017-2b>¶
　則非也¶
鹿鳴之什¶
孔氏曰五人謂之伍十人謂之什故左傳曰以¶
什共車必克然則什伍部別聚居之名風及啇¶
魯頌以當國爲別詩少可以同卷而雅頌篇數¶
旣多故分其篇每十爲卷(又曰樂師注云徹者/歌雍雍在周頌臣工)¶
(之什言雍篇在臣工之什中是卷/首之篇爲什長以統餘篇之目也)¶
鹿鳴燕羣臣嘉賔也旣飲(於鴆/反)食(音/嗣)之又實幣帛¶
筐篚(音/匪)以將其厚意然後忠臣嘉賔得盡其心矣¶
<pb:KR1c0017_SBCK_017-3a>¶
(孔氏曰燕禮於客之内立一人爲賔使宰夫爲主/與之對行禮其實君設酒殽羣臣皆在君爲之主)¶
(羣臣揔爲賔也飲有酬賔送酒之幣食有侑賔勸/飽之幣公食大夫禮賔三飯之後云公受宰夫束)¶
(帛以侑䀻禮云致饗以酬幣明親饗有酬幣矣○/朱氏曰於朝曰君臣焉於燕曰賔主焉先王以禮)¶
(使臣之厚也蓋亦有諸侯之使焉○范氏曰羣臣/在位者也嘉賔聘而未受禄者也○張氏曰言賔)¶
(者若朝廷無賔猶當於燕飲立賔漢光武能友嚴/光古必有之禮云仕而未有禄君有饋焉曰獻使)¶
(焉曰寡君此亦不純臣之道也不/直曰君而曰寡君賔客之辭也)¶
學記大學始教皮弁祭菜示敬道也宵雅肄三¶
官其始也(鄭氏曰宵之言小也肄習也習小雅/之三謂鹿鳴四牡皇皇者華也此皆)¶
(君臣宴樂相勞苦之詩○董氏曰/古者宵小同故謂小人爲宵人)¶
<pb:KR1c0017_SBCK_017-3b>¶
&KR0687;(音/幽)&KR0687;鹿鳴食野之苹(音/平)我有嘉賔鼔瑟吹笙吹¶
笙鼓簧(音/黄)承筐是將人之好(呼報/反)我示我周行¶
毛氏曰興也　程氏曰&KR0687;&KR0687;和聲也○鄭氏曰¶
苹藾蕭(孔氏曰郭璞云今藾蒿也&KR0004;生亦可食/陸璣云葉青白色莖似箸而輕肥始生)¶
(香可生食/又可烝食)○董氏曰鼔瑟吹笙蓋燕樂也(燕禮/工四)¶
(人二瑟小臣坐授瑟乃降左瑟一人拜授爵笙/入立于縣中衆笙不拜受爵降坐祭立卒爵)¶
○毛氏曰簧笙也吹笙而鼓簧矣(孔氏曰吹笙/之時鼔其笙)¶
(中之簧/以樂之)筐篚屬所以行幣帛也(書武成曰/篚厥玄黃)程¶
氏曰承以藉之筐以貯之　朱氏曰將行也¶
<pb:KR1c0017_SBCK_017-4a>¶
　毛氏曰行道也(朱氏曰周行大道也〇董/氏曰古者行與郷同聲)○程¶
　氏曰鹿食則相呼故以興燕樂和聲相呼共食¶
　野之苹物情相樂也君臣賔主相樂如此(毛氏/曰鹿)¶
(得苹&KR0687;&KR0687;然鳴而相呼懇誠發乎中○孔氏曰/禮有饗燕之道公法不得不設忠誠嘉樂實爲)¶
(至少故取懇/誠以爲喻)孔氏曰王肅曰羣臣嘉賔飲食¶
　以享之琴瑟以樂之幣帛以將之則庶乎好愛¶
　我而示我以道矣(孔氏曰燕禮注云鹿鳴者君/與臣下及四方之賔燕講道)¶
(脩德之樂歌也郷射記曰古者於旅也語注云/禮成樂備乃可以言語先王禮樂之道疾今人)¶
(言語/無節)○緇衣子曰私惠不歸德君子不自留焉¶
<pb:KR1c0017_SBCK_017-4b>¶
　詩云人之好我示我周行(鄭氏曰私惠謂不以/公禮相慶賀時以小)¶
(物相問遺也言其物不可以爲德則君子不以/身留此人也相惠以褻讀邪辟之物是爲不歸)¶
(於德行道也言示我以忠信之道○朱氏曰蓋/所求於群臣嘉賔者如此夫如是是以君臣上)¶
(下誠意交孚而莫不一出/於正所以和樂而不流也)¶
&KR0687;&KR0687;鹿鳴食野之蒿(呼毛/反)我有嘉賔德音孔昭視¶
(音/示)民不恌(他彫/反)君子是則是傚(胡教/反)我有旨酒嘉¶
賔式燕以敖¶
　毛氏曰蒿菣(去刃/反)也(孔氏曰孫炎云荆楚之間/謂蒿爲菣郭璞曰今人呼)¶
(爲青/蒿)〇鄭氏曰孔甚昭明也視古示字也(孔氏/曰古)¶
<pb:KR1c0017_SBCK_017-5a>¶
(之字以目視物以物示人同作視字後丗作字/目視物爲示傍見示人物作單示字由是經傳)¶
(之中視與示/字多相雜亂)○毛氏曰恌愉也(孔氏曰愉音&KR0119;/詵文訓爲薄也)¶
(示民不愉薄也○/朱氏曰恌愉薄也)是則是傚言可法傚也敖遊¶
　也○程氏曰此章又言所燕禮嘉賔問望昭明¶
　示民以厚之之意使儀法之(朱氏曰言嘉賔之/德足以示民使不)¶
(偷薄而君子所當則傚也○長樂劉氏曰燕禮/有親踈之義有尊卑之別有長少之序有内外)¶
(之分有賔主之位人倫之道莫有不備而我有/嘉賔踐其禮安其樂誠信感於人心故聞者見)¶
(者靡不孚而化之不曰德音孔昭視民不/恌乎觀其禮而知則且傚者不亦君子乎)范¶
　氏曰式燕以敖言其禮之從容也夫莊而不至¶
<pb:KR1c0017_SBCK_017-5b>¶
於矜和而不至於流此其德之純也¶
&KR0687;&KR0687;鹿鳴食野之芩(其今/反)我有嘉賔鼓瑟鼔琴鼓¶
瑟鼔琴和樂(音/洛)且湛(都南/反)我有旨酒以燕樂嘉賔¶
之心¶
毛氏曰芩草也(陸璣草木䟽曰莖如&KR0107;股葉如/竹蔓生澤中下地鹹處牛馬喜)¶
(食/之)湛樂之乆也燕安也　范氏曰非止養其體¶
娱其外而巳所以樂其心也　程氏曰此章言¶
其樂之長乆無斁○毛氏曰夫不能致其樂則¶
不能得其志不能得其志則嘉賔不能竭其力¶
<pb:KR1c0017_SBCK_017-6a>¶
(范氏曰食之以禮樂之以樂將之以實求之以/誠此所以得其心也賢者豈以飲食幣帛爲恱)¶
(哉夫婚姻不備則貞女不行也禮樂不備則賢/者不處也賢者不處則豈得樂而盡其心乎)¶
　　鹿鳴三章章八句¶
四牡(茂后/反)勞(力報/反)使(所吏/反)臣之來也有功而見知¶
則&KR0003;(音/恱)矣(程氏曰四牡之義閔使人之勤勞故云/有功而見知則恱矣上不知下之勞則)¶
(下不自盡其力故四牡/之義廢則君臣鈌矣)¶
四牡騑騑(芳非/反)周道倭(於危/反)遲豈不懷歸王事靡¶
盬(音/古)我心傷悲¶
毛氏曰騑騑行不止之貌(少儀曰車馬之/容騑騑翼翼)周道¶
<pb:KR1c0017_SBCK_017-6b>¶
&KR0302;周之道也倭遲歷逺之貌(孔氏曰歷此長逺/之路〇程氏曰倭)¶
(遲回/逺也)盬不堅固也(董氏曰&KR0003;文煑海爲鹽煑池/爲盬故安邑之岀爲盬盬苦)¶
(而易敗故傳/以不堅訓之)朱氏曰駕此四牡而岀使於外¶
其道路之回逺如此當是時豈不思歸乎特以¶
王事不可以不堅固不敢徇私而廢公是以内¶
顧而傷悲也○毛氏曰思歸者私恩也靡盬者¶
公義也傷悲者情思也無私恩非孝子也無公¶
義非忠臣也君子不以私害公不以家事辭王¶
事(孔氏曰傷悲岀自其情故曰情思情思即私/恩正謂念憶父母集注及定本皆無箋云兩)¶
<pb:KR1c0017_SBCK_017-7a>¶
(字而今官本無思/恩上有箋云字)○范氏曰臣之事上也必先¶
公而後私君之勞臣也必先恩而後義○釋文¶
曰倭遲韓詩作倭夷(前漢地理志右扶風/郁夷注詩周道郁夷)¶
　周道或以爲通途或以爲大路蓋疑文王遣¶
　使所之者非一國不止於周之境内故爲是¶
　&KR0003;抑不知使臣&KR0004;發蓋自周道以往故以周¶
　道言之况正小雅實兼文武之治由武王之¶
　時論之則&KR0270;天之下莫非周道矣¶
四牡騑騑嘽嘽(他丹/反)駱(音/洛)馬豈不懷歸王事靡盬¶
<pb:KR1c0017_SBCK_017-7b>¶
不遑啓處¶
　毛氏曰嘽嘽喘息之貌馬勞則喘息白馬黒鬣¶
　曰駱(山隂陸氏曰今之駱馬最耐勞苦〇李氏/曰夫以耐勞苦之馬今則喘息則其勞可)¶
(知/矣)遑暇啓跪也(爾雅注/云小跽)處居也　范氏曰言其¶
　馬勞則人可知矣○李氏曰不遑啓處大意爲¶
　不暇居處之義¶
翩翩(音/篇)者鵻(音/隹)載飛載下集于苞栩(况甫/反)王事靡¶
盬不遑將父¶
　朱氏曰興也翩翩飛貌　毛氏曰鵻夫不也(孔/氏)¶
<pb:KR1c0017_SBCK_017-8a>¶
(曰李巡云夫不一名鵻春秋傳云祝鳩氏司徒/祝鳩鵻也郭璞云今鵓鳩也○朱氏曰或曰鵻)¶
(俗字也當作隹凢/鳥之短尾皆隹屬)苞栩解見鴇羽〇毛氏曰¶
將養也〇程氏曰鵻翩翩或飛或下集於所安¶
　之處以興使臣之勤勞乃不暇遂其私至不得¶
將其父(朱氏曰今使臣勤勞於外乃/不遑養其父則鵻之不知也)○范氏曰¶
忠臣孝子之行役未甞不念其親君之使臣豈¶
待其勞苦而自傷哉亦憂其憂如已而巳矣此¶
　聖人所以感人心也¶
翩翩者鵻載飛載止集于苞杞(音/起)王事靡盬不遑¶
<pb:KR1c0017_SBCK_017-8b>¶
將母¶
　毛氏曰杞枸檵(音/計)也¶
駕彼四駱載驟(助救/反)駸駸(楚金/反)豈不懷歸是用作¶
歌將母來諗(音/審)¶
　毛氏曰駸駸驟貌(&KR0003;文曰驟馬疾歩/也駸馬行疾也)○鄭氏曰¶
　諗告也君勞使臣述序其情女曰我豈不思歸¶
　乎誠思歸也故作此詩之歌以養父母之志來¶
告於君也○孔氏曰臣有勞苦患上不知今君¶
　勞使臣言汝曰豈不思歸作歌來告是探情以¶
<pb:KR1c0017_SBCK_017-9a>¶
勞之(朱氏曰非使臣作是歌也設言其情以勞/之爾夫使臣將命以賦政于四方乃其職)¶
(分之所當然而先王之意殷勤惻怛惟恐勞之/不至乃爲之探其情意之所不能巳而未敢言)¶
(者於其燕勞而詠歌之孔子曰體羣/臣則士之報禮重於此其見之矣)○蘇氏曰¶
　獨言將母承四章之文也(孔氏曰母以尊少則/恩意偏多故再言之)¶
(○王氏曰母恃子以養甚於父〇范氏曰父至/尊也母至親也知母之親則知父之尊矣知父)¶
(之尊則知君之重矣卒章及母而不及父本其/恩所起以教愛也愛母則敬父矣敬父則尊君)¶
(矣未有愛親而/不愛其君者也)¶
　　　四牡五章章五句¶
皇皇者華君遣使(所吏/反)臣也送之以禮樂言逺而¶
<pb:KR1c0017_SBCK_017-9b>¶
有光華也(朱氏曰送之以禮樂歌是詩以遣之也/○孔氏曰臣之出使當光顯其君常不)¶
(辱命於彼〇程氏曰天子遣使四方以觀省風俗/采察善惡訪問疾苦宣道化於天下下國蒙&KR0013;聲)¶
(教是以光華○陳氏曰人君岀使臣於千里之/外苟無以發其歡忻之誠心則臣下意氣衰落)¶
　　孔氏之&KR0003;作詩之意也程氏之&KR0003;用詩之意¶
　也作是詩以遣使臣在文王時至於周公制¶
　禮作樂之後凡遣使臣無不用是詩以遣之¶
　也二家之&KR0003;雖有廣狹其義一也¶
皇皇者華于彼原隰駪駪(所巾/反)征夫每懷靡及¶
朱氏曰興也○毛氏曰皇皇猶煌煌也　孔氏¶
<pb:KR1c0017_SBCK_017-10a>¶
　曰華草木之華也○毛氏曰髙平曰原下濕曰¶
　隰駪駪衆多之貌征夫行人也(鄭氏曰衆行夫/○孔氏曰使與)¶
(上介衆介○程氏曰征夫/使人駪駪俊徤之狀也)○朱氏曰懷思也○¶
　程氏曰皇華之光明于野猶王澤之流布光華¶
　天下也故以爲興(歐陽氏曰首章稱美其賢材/能將君命爲國光華於外爾)¶
　○歐陽氏曰於原隰者其道所經也○程氏曰¶
　惟慮不能宣逹是每懷靡及也(朱氏曰唯恐不/能宣上之德而)¶
(逹下情也○歐陽氏曰/於事毎思唯恐不及也)○朱氏曰此詩若以戒¶
　夫使臣者而託於其自道之辭以發之詩之忠¶
<pb:KR1c0017_SBCK_017-10b>¶
厚如此¶
我馬維駒(音/俱)六轡如濡(如朱/反)載馳載驅周爰咨諏¶
(子須/反)¶
長樂劉氏曰駒馬之嫰而壯者駒騏駱駰皆駟¶
　之良選所以賁使臣之行也○六轡解見駟驖¶
　○鄭氏曰如濡言鮮澤也○毛氏曰忠信爲周¶
(魯語曰忠信爲周注云/言當諮之於忠信之人)○鄭氏曰爰於也○毛¶
　氏曰訪問於善爲咨(出左/傳)○程氏曰諏謀度詢¶
前載雖各有義要之詢訪耳採察求訪使臣之¶
<pb:KR1c0017_SBCK_017-11a>¶
　大務(歐陽氏曰周詳訪問以博採廣聞不徒將/一事而岀也○李氏曰周者周徧其所而)¶
(詢問之〇朱氏曰使臣自以毎懷靡及故廣詢/博訪以補其不及而盡其職也○范氏曰王者)¶
(遣使於四方教之以咨諏善道將以廣聦明也/夫臣欲助其君之德必求賢以自助故臣能從)¶
(善則可以善君矣臣能聽諫則可以/諌君矣未有不自治而能正君者也)○國語曰¶
　叔孫穆子聘於晉晉悼公饗之樂及鹿鳴之三¶
　而後拜樂三晉侯使行人問焉對曰今伶簫詠¶
　歌及鹿鳴之三(韋昭曰伶人樂官也簫樂器編/管爲之言樂人以簫作此三篇)¶
(之聲與歌/音相應也)君之所以貺使臣臣敢不拜貺夫鹿¶
　鳴君之所以嘉先君之好也敢不拜嘉四牡君¶
<pb:KR1c0017_SBCK_017-11b>¶
　之所以章使臣之勤也敢不拜章皇皇者華君¶
教使臣曰每懷靡及諏謀度詢必咨於周敢不¶
拜教(陳氏曰穆叔言咨事爲諏咨難爲謀咨禮/爲度咨親爲詢彼蓋敷衍文詞經旨不在)¶
(是/也)¶
　　諏謀度詢必咨於周而詩文乃云周爰咨諏¶
　者古語多倒也歐陽氏諸&KR0003;詩中亦兼有此¶
　意然毛傳乃經之本旨也¶
我馬維騏(音/其)六轡如絲載馳載驅周爰咨謀¶
　騏解見小戎　毛氏曰如絲言調忍也¶
<pb:KR1c0017_SBCK_017-12a>¶
我馬維駱六轡沃(烏毒/反)&KR0002;載馳載驅周爰咨度(待/洛)¶
(反)¶
　駱解見四牡○朱氏曰沃若猶如濡也¶
我馬維駰(音/因)六轡旣均載馳載驅周爰咨詢(音/荀)¶
　毛氏曰隂白&KR0258;毛曰駰(詳解/見䮐)均調也○歐陽氏¶
　曰諏謀度詢但變文以叶韻爾詩家若此之𩔖¶
甚多¶
　　皇皇者華五章章四句¶
常棣(大計/反)燕兄弟也閔管蔡之失道故作常棣焉¶
<pb:KR1c0017_SBCK_017-12b>¶
(鄭氏曰周公弔二叔之不咸而使兄弟之恩䟽召/穆公爲作此詩而歌之以親之○扎氏曰左傳云)¶
(王將以狄伐鄭冨辰諌曰昔周公弔二叔之不咸/故封建親戚以藩屏周召穆公思周德之不𩔖故)¶
(糾合宗族於成周而作詩曰常棣之華鄂不韡韡/凢今之人莫如兄弟周之有懿德如是猶曰莫如)¶
(兄弟故封建之其懷柔天下也猶懼有外侮捍禦/侮者莫如親親故以親屏周召穆公亦云是周公)¶
(弔二叔之不咸召穆公作詩之事也外傳云周文/公之詩曰兄弟䦧于墻外禦其侮則此詩自是周)¶
(公所作也但召穆公虎見厲王之時兄弟恩䟽重/歌此周公所作之詩以親之耳故鄭氏荅趙啇云)¶
(凢賦詩者或造篇或誦古○董氏曰韓詩序夫/栘燕兄弟也閔管蔡之失道也蓋與毛氏合)¶
　朱氏曰舊&KR0003;以鹿鳴以下至魚麗爲文武燕勞¶
　之樂歌而此詩之序又以爲閔管蔡之失道而¶
<pb:KR1c0017_SBCK_017-13a>¶
　作者何也曰文武之際固有燕兄弟之詩矣周¶
　公以管蔡之爲亂也故制作之際更爲是詩委¶
　曲致意以申兄弟之好蓋燕兄弟者文武之政¶
　而閔管蔡者周公之心也夫燕兄弟之詩當極¶
　其和樂以篤兄弟之好而此詩專言死喪急難¶
　之事其志切其詞哀蓋處兄弟之變孟子所謂¶
　其兄𨵿弓而射之則已垂涕泣而道之之義也¶
　文武燕兄弟之詩雖不可見然意其詞意和平¶
　必異於此故序者以閔管蔡之失道發之　程¶
<pb:KR1c0017_SBCK_017-13b>¶
　氏曰此詩句少而章多章多所以極其鄭重句¶
　少則各陳一義故也¶
常棣之華鄂(五各/反)不韡韡(韋&KR0017;/反)凢今之人莫如兄¶
弟¶
　毛氏曰興也常棣棣也鄂猶鄂鄂然言外發也¶
　○孔氏曰王肅云不韡韡言韡韡也○毛氏曰¶
　韡韡光明也(扎氏曰郭璞云今𨵿西有棣樹子/如櫻桃可食是也此與唐棣異木)¶
(故爾雅別釋毛傳以爲常棣之木衆華俱發實/韡韡而光明以興兄弟衆多而相和睦豈不强)¶
(盛而有光輝乎〇鄭氏曰承華者鄂不當作拊/拊鄂足也鄂足得華之光明則韡韡然盛興者)¶
<pb:KR1c0017_SBCK_017-14a>¶
(喻弟以敬事兄兄以筞覆弟恩義之顯亦韡韡/〇扎氏曰鄭氏以爲常棣華以覆鄂鄂以承華)¶
(華鄂相覆而光明猶兄弟相順而榮顯○歐陽/氏曰不韡韡者韡韡也古詩之語如此者多何)¶
(煩改字爲拊蓋巳言鄂則足見相承之意矣○/程氏曰常棣今所謂玉李花鄂相承甚力故以)¶
(興兄弟○王氏曰華鄂之相恃不可湏&KR0119;離者/以天屬故也兄弟天屬也其相承覆相恃而不)¶
(可離如此〇范氏曰常棣花衆多而相/附同枝而有上下之序故以興兄弟)○程氏¶
　曰鄂不韡韡韡鮮華壯盛之貌不作拊亦可如¶
　字亦可以花蕚相依生相親力相承興人之莫¶
　如兄弟也○范氏曰凢今之人言舉丗之人也¶
　莫如兄弟親之至也(毛氏曰聞常棣之言爲今/也○鄭氏曰聞常棣之言)¶
<pb:KR1c0017_SBCK_017-14b>¶
(始聞常棣華鄂之&KR0003;也如此則/人之恩親無如兄弟之最厚)○&KR0003;文鄂作蕚¶
(董氏曰謝靈/運亦作蕚)¶
　常棣之華鄂不韡韡諸家文義雖小不同然¶
　詩中皆包此意學者所當徧察熟味也¶
死喪之威兄弟孔懷原隰裒(薄侯/反)矣兄弟求矣¶
　毛氏曰威畏也懷思也裒聚也求矣言求兄弟¶
　也〇鄭氏曰死喪可畏怖之事維兄弟之親甚¶
　相思念○程氏曰此章叙兄弟相賴之事人當¶
　死生患難之可畏則思兄弟之助方困窮離散¶
<pb:KR1c0017_SBCK_017-15a>¶
　羣聚於郊野之時則求所親以相依恃(王氏曰/不得保)¶
(其常居而裒於原隰之中此與人同患難之時/也當是時人各顧其親則非兄弟敦肯以相求)¶
(哉)¶
　　踈其所親而親其所踈此失其本心者也故¶
　　此詩反覆言朋友之不如兄弟蓋示之以親¶
　　踈之分使之反循其本也本心旣得則由親¶
　　及踈秩然有序兄弟之親旣篤而朋友之義¶
　　亦敦矣初非薄於朋友也苟雜施而不孫雖¶
　　曰厚於朋友如無源之水朝滿夕除胡可保¶
<pb:KR1c0017_SBCK_017-15b>¶
　　哉或曰人之在難朋友亦可以坐視歟曰每¶
　　有良朋况也永嘆則非不憂憫但視兄弟急¶
　　難爲有差等耳詩人之辭容有抑&KR0045;然常棣¶
　　周公作也聖人之言小大髙下皆冝而前後¶
　　左右不相悖¶
脊(井益/反)令(音/零)在原兄弟急難每有良朋况也永嘆¶
(吐丹/反)¶
　毛氏曰脊令雝渠也飛則鳴行則揺不能自舎¶
　耳(孔氏曰陸璣草木䟽曰脊令大如鷃雀長脚/長尾尖喙背上青&KR0069;色腹下白頸下黒如連)¶
<pb:KR1c0017_SBCK_017-16a>¶
(錢飛則鳴行則摇/動其身不能自舎)急難言兄弟之相救於急難¶
　○鄭氏曰毎有雖也良善也○毛氏曰况兹也¶
(蘇氏曰/甚也)永長也○程氏曰此章言兄弟相須之¶
　急猶脊令首尾相應急難之際其相應如是也¶
(丘氏曰脊令飛則鳴行則摇不少自止/猶兄弟有在急難中其心亦不少自止)○鄭氏¶
　曰當急難之時雖有善友來兹對之長嘆而巳¶
(朱氏曰當此之時雖有良朋不過爲之長嘆息/而巳力或不能相及也○蘇氏曰人之急難相)¶
(救不舎斯須如脊令者唯兄弟也雖有良朋其/甚者不過爲之長嘆息而巳小人好以親爲怨)¶
(而樂從其踈故此詩毎以告之○范氏曰兄弟/無不相死之義故朋友之於患難義有不得相)¶
<pb:KR1c0017_SBCK_017-16b>¶
<pb:KR1c0017_SBCK_017-16b>¶
　毛氏曰䦧很也(爾雅曰/䦧恨也)○鄭氏曰禦禁務侮也¶
　兄弟雖内䦧而外禦也○朱氏曰烝發語聲(毛/氏)¶
(曰烝塡也○鄭氏曰乆也古聲塡寘塵同○釋/文曰爾雅填依字音田與寘同又依古聲音塵)¶
(塵乆/也)○毛氏曰戎相也(朱氏曰/戎助也)○范氏曰兄弟¶
　内䦧而猶外禦不敗親也外禦則他人不與故¶
　雖朋友猶無相也(孔氏曰它人侵侮之時雖有/善友終無相助之事唯兄弟)¶
(相助耳○左傳冨辰云詩曰兄弟䦧于墻外禦/其侮如是則兄弟雖有小忿不廢懿親○國語)¶
(冨辰諌襄王曰古人有言曰兄弟讒䦧侮人百/里注云䦧很也兄弟雖以讒言相違很猶禁禦)¶
(他人侵侮已者/百里諭逺也)○王氏曰很于内非令兄弟也¶
<pb:KR1c0017_SBCK_017-17a>¶
　然及其禦侮則雖每有良朋曽不如不令兄弟¶
　之爲可恃也○朱氏曰此章正爲管蔡啓啇之¶
　事而發以明兄弟恩情之篤也吕與叔解䦧爲¶
　窺伺謂㓂至而兄弟同力以相死也此意亦甚¶
　美矣然以文義及一篇之全指觀之則未安也¶
　蓋此詩首章略言至親莫如兄弟之意次章乃¶
　以意外不測之事言之以明兄弟之情其切如¶
　此三章但言急難則淺於死喪矣至於此章則¶
　又以其情義之甚薄而猶有所不能巳者言之¶
<pb:KR1c0017_SBCK_017-17b>¶
　其序&KR0002;曰死喪不能相收急難猶相助又不幸¶
　而至於或有小忿猶當共禦外侮其所以責之¶
　者可謂益輕以約而所以著夫兄弟之義者益¶
　深且切矣至於又不能然乃或無事而相忘則¶
　兄弟真爲路人矣故下章始深責之然其詞氣¶
　和平怨而不怒讀者猶或以是爲當然而未之¶
　悟也其後兩章乃始極道兄弟至親雖有籩豆¶
　室家之樂然非兄弟則無與同之以備見兄弟¶
　之恩異形同氣死生苦樂無適而不相湏之意¶
<pb:KR1c0017_SBCK_017-18a>¶
　卒章又申告之使之反覆窮極驗其信然可謂¶
　委曲漸次&KR0003;盡人情矣然其詞意髙深&KR0004;&KR0002;簡¶
　質闊䟽而不切於事者故&KR0003;者有所不察又以¶
　小忿爲嫌而曲其&KR0003;以避之於是一篇之意無¶
　復統紀而失聖人之意逺矣¶
喪亂旣平旣安且寧雖有兄弟不如友生¶
　陳氏曰兄弟之急難相求如此及其旣安寜也¶
　乃謂兄弟不如友生可乎○歐陽氏曰此乃責¶
　之之辭　程氏曰言平時則皆可遂其私意急¶
<pb:KR1c0017_SBCK_017-18b>¶
　難則莫如兄弟也(蘇氏曰人居平安之丗不知/兄弟之可恃而以至親相責)¶
(望則兄弟常多過失易以生怨故有以朋友爲/賢於兄弟者○王氏曰友生約我以禮義者也)¶
(雖有兄弟不如友生有禮義然後無失其愛兄/弟之常心友生約其外妻子調其内則兄弟加)¶
(親矣故曰妻子好合如鼔/瑟琴兄弟旣翕和樂且湛)¶
　　王氏之&KR0003;雖非經旨亦學者所當知也¶
儐(賔㣧/反)爾籩豆飲酒之飫(於慮/反)兄弟旣具和樂(音/洛)¶
且孺(如具/反)¶
　毛氏曰儐陳也　蘇氏曰飫饜也　王氏曰兄¶
　弟無故則旣具矣程氏曰孺親慕之義小兒¶
<pb:KR1c0017_SBCK_017-19a>¶
　親慕父母謂之孺子(爾雅曰孺屬也李巡/曰孺骨&KR0079;相親屬也)此章¶
　勸其相燕樂養恩義陳爾籩豆飲樂飫足兄弟¶
　旣皆來當和樂而相親慕也¶
妻子好(呼報/反)合如鼔瑟琴兄弟旣翕(許急/反)和樂且¶
湛(荅南/反)¶
　鄭氏曰如鼔瑟琴之聲相應和也(董氏曰鼔宫/宫動鼔角角)¶
(應琴瑟尚宫其/合也無間矣)○毛氏曰翕合也○程氏曰此¶
　章言兄弟相樂則其妻子好合其和如琴瑟兄¶
　弟旣志意翕合故以其和樂乆而不厭(朱氏曰/言妻子)¶
<pb:KR1c0017_SBCK_017-19b>¶
(好合如琴瑟之和而兄弟有不合焉則無以乆/其樂矣〇李氏曰兄弟旣翕必先於妻子者顔)¶
(之推常曰方其㓜也父母左提右挈前&KR0109;後&KR0322;/食則同按衣則傳服學則連接遊則共方雖有)¶
(勃亂之人不能不相愛也及其壯也各妻其妻/各子其子雖有篤厚之人不能不少衰也蓋其)¶
(兄弟之所以乖爭者未必不本於此旣不能敦/兄弟之愛則雖家室妻帑必不能樂之故必妻)¶
(子好合然後可以/和樂於兄弟也)¶
冝爾至家樂爾妻帑(依字吐蕩反經典通/爲妻帑字今讀音奴)是究是¶
圖亶(都但/反)其然乎¶
　毛氏曰帑子也(董氏曰訓釋無以帑訓子者特/假爲帑者賈公彦於司厲引詩)¶
(曰樂氏妻奴奴即子/蓋唐人猶作奴字)○范氏曰究窮也○毛氏¶
<pb:KR1c0017_SBCK_017-20a>¶
　曰圖謀也亶信也○程氏曰言能如是親睦其¶
　親族則能冝其室家樂其妻帑窮究是理圖念¶
　是事信其然乎言信然(孔氏曰宗族同心人無/侵侮然後冝汝之室家)¶
(保樂汝之妻子矣族人不和忿䦧自起外見侵/侮内不相救則不能保其大小室家危焉汝於)¶
(是深思之於是善謀之信其然者否乎○蘇氏/曰小人思慮不能及逺常以爲兄弟之於我無)¶
(所損益不知兄弟之相親亦所以冝其室家而/樂其妻帑者患其淺陋而不信故使之深思而)¶
(逺圖之以/信其然否)¶
　　告人以兄弟之當親未有不以爲然者也苟¶
　非是究是圖實從事於此則亦未有誠知其¶
<pb:KR1c0017_SBCK_017-20b>¶
　　然者也不誠知其然則所知者特其名而巳¶
　　矣凢學蓋莫不然¶
　　　常棣八章章四句¶
伐木燕朋友故舊也自天子至于庶人未有不須¶
友以成者親親以睦友賢不棄不遺故舊則民德¶
歸厚矣(孔氏曰朋是同門之稱友是同志之名故/舊即昔曰之朋友也朋友新故通名故舊)¶
(唯施乆逺舊則不可更擇新交則非賢不友故變/朋友曰友賢也親親以睦指上常棣燕兄弟也友)¶
(賢不棄不遺故/舊即此篇是也)¶
伐木丁丁(陟耕/反)鳥鳴嚶嚶(於耕/反)岀自幽谷遷于喬¶
<pb:KR1c0017_SBCK_017-21a>¶
(其驕/反)木嚶其鳴矣求其友聲相(息亮/反)彼鳥矣猶求¶
友聲矧伊人矣不求友生神之聽之終和且平¶
　毛氏曰興也丁丁伐木聲也(劉氏曰聲/相應也)○朱氏¶
　曰嚶嚶鳥聲之和也(郭璞曰嚶/嚶兩鳥鳴)○鄭氏曰幽谷¶
　深谷也遷徙也○毛氏曰喬髙也○鄭氏曰相¶
　視也○毛氏曰矧况也○張氏曰神之聽之終¶
　和且平此爲求友生○程氏曰和謂相好平謂¶
　不變○什方張氏曰詩人多相因之詞如伐木¶
　而感鳥鳴蓋因此以興焉者也故下章皆以伐¶
<pb:KR1c0017_SBCK_017-21b>¶
　木言之○程氏曰山中伐木非一人能獨爲必¶
　與同志者共之旣同其事則相親好成朋友之¶
　義伐木之人必有此義况士君子乎故賦伐木¶
　之人叙其情推其義以勸朋友之道燕朋友故¶
　舊則歌之所以風天下朋友故舊篤則民德厚¶
　矣繼言鳥鳴嚶嚶又以物情興朋友之好嚶嚶¶
　相應和之和聲鳥聲相應和自幽谷&KR0155;喬木相追¶
　隨嚶然其鳴蓋求其應友聲謂應聲猶人之朋¶
　友相從也視鳥如是豈人而不求友乎朋友之¶
<pb:KR1c0017_SBCK_017-22a>¶
信&KR0106;乆不渝可質於神明(丘氏曰伐木者其聲/丁丁然空谷響應岀)¶
(於自然喻朋友故舊氣𩔖之相從亦如此也○/蘇氏曰事之甚小而湏友者伐木也物之無知)¶
(而不忘其羣者鳥也鳥出於谷而升於木以木/爲安而不獨有也故嚶然而鳴以求其友况於)¶
(事之大於伐木而人之有知也哉/○陳氏曰/詩人聞伐木於山者其聲丁丁然相應又聞鳥)¶
(鳴於山間嚶嚶然和好相隨岀於幽谷而遷於/喬木聽其和好之聲則是以𩔖相求因起興而)¶
(曰相視彼鳥猶如此人其可不如乎故以取友/之○誓之於神○范氏曰質諸&KR0017;神而無疑亦)¶
(可以爲/不欺矣)¶
　　興之兼賦比者也¶
伐木許許(呼古/反)釃(所冝/反)酒有藇(音/叙)旣有肥羜(直吕/反)¶
<pb:KR1c0017_SBCK_017-22b>¶
以速諸父寜適不來微我弗顧於(音/烏)粲洒(所懈/反)埽¶
(素報/反)陳饋(其位/反)八簋旣有肥牡以速諸舅寧適不¶
來微我有咎¶
　毛氏曰許許柿(孚廢/反)貌(孔氏曰伐之爲聲而有/柿也○程氏曰許許衆)¶
(人共力/之狀)以筐曰釃以藪曰湑(孔氏曰筐竹器也/藪草也灑酒者或)¶
(用筐或用草/於今猶然)藇美貌羜未成羊也(爾雅注云今/俗呼五月羔)¶
(爲/羜)○鄭氏曰速召也○朱氏曰諸父朋友之同¶
　姓而尊者也諸舅朋友之異姓而尊者也(毛氏/曰天)¶
(子謂同姓諸侯諸侯謂同姓大夫皆曰父異姓/則稱舅國君友其賢臣大夫士友其宗族之仁)¶
<pb:KR1c0017_SBCK_017-23a>¶
(者○孔氏曰稱之以父與舅親親之辭也覲禮/&KR0003;天子呼諸侯之義曰同姓大國則曰伯父其)¶
(異姓則曰伯舅同姓小國則曰叔父異姓則曰/叔舅是天子稱諸侯也左傳隱公謂臧僖伯曰)¶
(叔父有憾於寡人鄭厲公謂原繁曰願與伯父/圖之禮記衛孔悝之鼎銘云公曰叔舅是諸侯)¶
(稱大夫父/舅之文也)○鄭氏曰寧適不來寧召之適自不¶
　來也(朱氏曰寧使其/適然而不來)○毛氏曰微無也○朱氏曰¶
　顧念也於嘆辭○毛氏曰粲鮮明貌○孔氏曰¶
　粲然埽洒其室庭陳飲食之饋○毛氏曰天子¶
　八簋(孔氏曰簋盛&KR0112;稷之器也周官掌客職五/等諸侯簋皆十二此天子云八簋者據待)¶
(族人設食之禮○長樂劉氏曰簋/八則籩豆倍之天子燕禮之數也)○孔氏曰肥¶
<pb:KR1c0017_SBCK_017-23b>¶
　牡肥羜之牡者○毛氏曰咎過也○李氏曰上¶
　章旣言伐木丁丁鳥鳴嚶嚶下章但言伐木許¶
　許省文也亦猶四牡詩上章言不遑將母卒章¶
　言將母來諗其文不備亦是緫結上章將母之¶
　文也旣言伐木之時鳥猶求友君子於閒暇之¶
　時則有釃酒肥羜召朋友而宴樂之○朱氏曰¶
　言具酒食以樂朋友如此寜使彼有故而不來¶
　而無使我恩意之不至也孔子曰所求乎朋友¶
(句)先施之未能也此可謂能先施矣(范氏曰寧/適不來微)¶
<pb:KR1c0017_SBCK_017-24a>¶
(我弗顧者豈必期其至哉不來在人弗顧在我/躬自厚而不責於人也○程氏曰寧適不來微)¶
(我有咎寧其不來不可使我有不厚之罪○李/氏曰人之所以怨生者本於相責責已而不責)¶
(人此其所/以和平也)董氏曰&KR0003;文引詩作伐木所所言¶
　伐木聲也¶
伐木于阪釃酒有衍籩豆有踐兄弟無逺民之失¶
德乾餱(音/侯)以愆(起䖍/反)有酒湑(思叙/反)我無酒酤(音/沽)我¶
坎坎鼔我蹲(七旬/反)蹲舞我迨(音/待)我暇矣飲此湑矣¶
　阪解見東門之墠蘇氏曰衍多也　鄭氏曰¶
　踐陳列貌　朱氏曰兄弟朋友之同儕者(范氏/曰先)¶
<pb:KR1c0017_SBCK_017-24b>¶
(諸舅以及兄弟/尊卑之等也)無逺皆在也○毛氏曰餱食也¶
　〇孔氏曰民之失德正由乾餱之食不分於人¶
　以獲愆過〇毛氏曰湑莤(所六/反)之也(釋文曰與/左傳縮酒)¶
(同義謂以茅泲之而去其糟也○朱氏曰湑亦/釃也釃酒者或以筐或以草泲之而去其糟也)¶
(禮所謂縮酌/用茅是也)○鄭氏曰酤買也(前漢食貨志羲/和魯匡曰詩曰)¶
(無酒酤我而論語曰酤酒不食二者非相反也/承平之丗酒酤和旨周衰酒酤薄惡不誠是以)¶
(疑而/不食)○李氏曰坎坎鼔聲也○毛氏曰蹲蹲舞¶
　貌○鄭氏曰迨及也及我今之間暇共飲此湑¶
　酒○程氏曰有盛具當以燕樂朋友無相踈逺¶
<pb:KR1c0017_SBCK_017-25a>¶
　民之失德故不能修親睦之道厚友朋故舊之¶
　禮至乾餱不相及蓋人之失德也豈當然乎故¶
　有酒則我醑之無酒則我酤之以至鼓舞我爲¶
　之我及暇時則相與燕飲以篤恩意(蘇氏曰民/之失德也)¶
(有以乾餱相譴謫故君子於其朋友故舊無所/愛者有則湑之無則酤之不以有無爲辭也奏)¶
(之以鼓重之以舞盡其有以樂之也○朱氏曰/人之所以至於失朋友之義者非必有大故也)¶
(或以乾餱之薄物而至於有愆耳故我/不許有無但及間暇則飲酒以相樂也)¶
　　　伐木三章章十二句(毛氏六章章六句劉/氏云伐木三章章十)¶
(二句每一章首輙言伐木凢三云/伐木故知當三章也今從劉氏)¶
<pb:KR1c0017_SBCK_017-25b>¶
天保下報上也君能下(户嫁/反)下(如/字)以成其政臣能¶
歸美以報其上焉(鄭氏曰下下謂鹿鳴至伐木皆/君所以下臣也臣亦歸美於君)¶
(以答其歌○蘇氏曰人君以鹿鳴之五詩宴其羣/臣天保者豈以笞是五詩於其燕也皆用之歟〇)¶
(程氏曰恩惠周物君之下下也歸美於君臣之報/上也天保之詩盛陳人君受天之祜福禄之厚蒙)¶
(&KR0013;臣民由君/徳之所致也)¶
　歐陽氏曰天保六章其義一也皆下愛其上之¶
　辭其文甚顯而易明大抵此詩六章文意重&KR0232;¶
　以見其愛上深至如此爾¶
天保定爾亦孔之固俾(必以/反)爾單(音/丹)厚何福不除¶
<pb:KR1c0017_SBCK_017-26a>¶
(治慮/反)俾爾多益以莫不庶¶
鄭氏曰保安也〇朱氏曰爾指君也〇毛氏曰¶
　固堅俾使也〇鄭氏曰單盡也〇程氏曰俾爾¶
盡厚何福不除除更新也日進之義(又曰除有/消去之義)¶
(所禀之簿者雖小福不能容載惟其甚厚故福/祉之來不問多寡其受之也皆若消去而未甞)¶
(有者所謂何福不除也○/朱氏曰除除舊而生新也)〇毛氏曰庶衆也(程/氏)¶
(曰俾之多増/益莫不繁庶)〇朱氏曰言天之安定我君使之¶
　如此也¶
天保定爾俾爾戩(子淺/反)榖罄無不冝受天百禄降¶
<pb:KR1c0017_SBCK_017-26b>¶
爾遐福維日不足¶
朱氏曰戩盡榖善也盡善云者猶其曰單厚多¶
益也(聞人氏曰/戩與翦同)○毛氏曰罄盡也○鄭氏曰降¶
　下也遐逺也天予女以廣逺之福汲汲然如日¶
　且不足也○歐陽氏曰旣曰何福不除矣又曰¶
　俾爾戩榖又曰無所不冝而受天百禄又曰降¶
　爾遐福其所以慇勤重&KR0232;如此而猶曰維日不¶
　足也(朱氏曰爾有以受天之禄矣而天又降爾/以福言天人之際交相與也書所謂昭受)¶
(上帝天其申命用休語意正如此○王氏曰君/恩至重臣雖有犬馬之勞不足以上答唯稱其)¶
<pb:KR1c0017_SBCK_017-27a>¶
(福禄以報之此出於驩/心而不強以爲者也)¶
天保定爾以莫不興如山如阜如岡如陵如川之¶
方至以莫不増¶
　鄭氏曰興盛也○毛氏曰髙平曰陸大陸曰阜¶
　大阜曰陵(董氏曰爾雅曰山脊曰岡又曰大阜/曰陵則岡爲山之髙者陵爲阜之大)¶
(者此則日進而/不巳也脊音積)○程氏曰此章言旣受天之福¶
　禄莫不繁盛鄭氏曰如山如阜如岡如陵此¶
　言其福禄委積髙大也川之方至謂其水縱長¶
　之時(朱氏曰川之方至言/其盛長之未可量也)¶
<pb:KR1c0017_SBCK_017-27b>¶
&KR0123;蠲(古玄/反)爲饎(尺志/反)是用孝享(許丈/反)禴(餘&KR0002;/反)祠(嗣/絲)¶
(反)烝(之承/反)甞于公先王君曰卜爾萬壽無疆(居良/反)¶
　毛氏曰&KR0123;善蠲絜也(王氏曰吉言諏日擇士之/善蠲言齋戒滌濯之絜)¶
　饎酒食也享獻也春曰祠夏曰禴秋曰甞冬曰烝¶
(王氏曰禴於文或從勺〇爾雅曰春𥙊曰祠夏/𥙊曰礿秋𥙊曰甞冬𥙊曰烝注云祠之言食礿)¶
(新菜可汋甞甞新穀烝進品物也○孔氏曰&KR0002;/以四時當云祠禴甞烝詩以便文故不依先後)¶
(禘袷志云王制記先王宗廟之𥙊春曰禴夏曰/禘秋曰甞冬曰烝周公制禮乃改夏爲禴禘又)¶
(爲大𥙊易曰不如西鄰之禴𥙊鄭/注爲夏𥙊之名則文王時巳改)○鄭氏曰公¶
　先公謂后稷至諸&KR0614;(朱氏曰謂后稷以下至公/叔祖𩔖也/史記公叔祖)¶
<pb:KR1c0017_SBCK_017-28a>¶
(𩔖生古公亶父索隱云古公亶父之父丗本作/太公組紺諸盩三代丗表作叔𩔖〇&KR0614;直留反)¶
　○朱氏曰先王太王以下也文王時周未有曰先¶
　王者此詩非武王時作則或周公所更定者與¶
(孔氏曰周之所追大王以/下大王之前皆爲先公)○毛氏曰君先君也¶
(朱氏曰君謂/先公先王也)○朱氏曰卜猶期也(毛氏曰/卜予也)○孔¶
　氏曰無疆無有疆畔境界也　鄭氏曰&KR0123;蠲爲¶
　饎是用孝享謂將𥙊祀也君曰卜爾萬壽無疆¶
　尸嘏主人傳神辭也(孔氏曰少牢云皇尸命工/祝承致多福無疆丁汝孝)¶
(孫之等是傳神/辭嘏主人也)○歐陽氏曰旣則又言非惟天¶
<pb:KR1c0017_SBCK_017-28b>¶
　之福我君如此至于四時豐㓗酒食祀其先公¶
　先王而神亦降之福董氏曰周官蜡氏注曰¶
　蠲如&KR0123;圭惟饎之圭儀禮饗辭作圭爲則是圭¶
　字作蠲音韓詩作&KR0123;圭(釋文曰蠲舊/音圭絜也)¶
神之弔(都歴/反)矣詒(以之/反)爾多福民之質矣日用飲¶
食群&KR0058;百姓徧(音/遍)爲爾德¶
　毛氏曰弔至也○鄭氏曰神至者宗廟致敬&KR0017;¶
　神著矣(孔氏曰言王巳/致神之來至矣)○毛氏曰詒遺也○程¶
　氏曰質實也　朱氏曰言其質實無爲日用¶
<pb:KR1c0017_SBCK_017-29a>¶
　飲食而已(王氏曰民無所施其智/巧也日用飲食而巳)鄭氏曰&KR0058;衆¶
　也〇李氏曰百姓庶民也(又曰百姓自古有二/書言平章百姓者百)¶
(官族姓也論語曰修巳以安百姓者庶民也此/言群&KR0058;百姓則當以爲民不當以爲百官族姓)¶
(也)○鄭氏曰羣衆百姓徧爲女之德言則而象¶
　之(朱氏曰徧爲爾德/者言助爾爲德也)○范氏曰君所以爲神民¶
　之主神則降福民則日用飲食而不知所以然¶
群&KR0058;百姓皆爲君德此君人者之至願也¶
如月之&KR0106;(古&KR0106;/反)如日之升如南山之壽不騫(起䖍/反)¶
不崩如松栢之茂無不爾或承¶
<pb:KR1c0017_SBCK_017-29b>¶
　毛氏曰&KR0106;弦也(孔氏曰集本定本縆字作恒/〇釋文曰本亦作縆同古鄧反)¶
(沈古&KR0106;/反弦也)升岀也言俱進也(鄭氏曰月上弦而就/盈日始岀而就明〇)¶
(孔氏曰日月在朔交㑹俱右行於天日遲月疾/從朔而分至三日月去日巳當二次始死魄而)¶
(岀漸漸逺日而月光稍長八日九日大率月體/正半昬而中似弓之張而弦直謂之上弦也後)¶
(漸至十五十六日月體滿與日正相當謂之望/云體滿而相望也從此後漸虧至二十三日二)¶
(十四日亦正半在謂之下弦於後亦漸虧至/晦而盡也以取漸進之義故言上弦不云望)騫¶
　虧也〇程氏曰如松栢之茂盛無不承其庇&KR0315;¶
(長樂劉氏曰覆於萬物而不彫/如松栢之茂而罔不承其庇也)○朱氏曰承奉¶
　也○歐陽氏曰前旣欲其興盛則又欲其永乆¶
<pb:KR1c0017_SBCK_017-30a>¶
　故多引常乆不虧壞之物以爲况¶
　　　天保六章章六句¶
采薇(音/微)遣戍役也文王之時西有昆(古門/反)夷之患¶
北有獫(音/險)狁(音/允)之難以天子之命命將(子亮/反)率(所/𩔖)¶
(反)遣戍役以守衛中國故歌采薇以遣之出車以¶
勞(力報/反)還杕(大計/反)杜以勤歸也(鄭氏曰文王爲西/伯服事殷之時也)¶
(昆夷西戎也天子殷王也○孔氏曰此與岀車五/言獫狁惟一云西戎獫狁大於西戎岀師主伐獫)¶
(狁故戒敕戍役以獫狁爲主而略於西戎也勞與/勤還與歸伹變文耳岀車序云勞還率杕杜序云)¶
(勞還役俱言還並云勞明還歸義同勤勞不異也/〇蘇氏曰采薇岀車杕杜此三詩皆言文王爲西)¶
<pb:KR1c0017_SBCK_017-30b>¶
(伯以紂之命而伐玁狁〇程氏曰文王遣戍役以/守衛歌此詩以遣之叙其勤勞悲傷之情且風以)¶
(義當時之事也後丗因用之以遣戍役〇朱氏曰/文王旣受命爲西伯得專征伐而其征伐也亦必)¶
(稱天子之命以行之此足以見服事殷之實矣而/或者謂文王受命而稱王則是二天子也而可乎)¶
采薇采薇薇亦作止曰歸曰歸歳亦莫(音/暮)止靡室¶
靡家玁狁之故不遑啓居玁狁之故¶
　薇解見草蟲○毛氏曰作生也(長樂劉氏曰作/謂芽&KR0004;岀土)¶
　○鄭氏曰莫晚也靡無也○王氏曰男本有室¶
　而女有家今男靡得以室爲室女不得以家爲¶
　家　毛氏曰玁狁北狄也(鄭氏曰北狄/今匈奴也)○鄭氏¶
<pb:KR1c0017_SBCK_017-31a>¶
　曰遑暇啓跪也○朱氏曰此設爲戍役者之言¶
　也○程氏曰采薇采薇以薇爲遣戍之候也曰¶
　歸曰歸深念歸時在歳暮也(王氏曰戍者自計/歸期則歳暮矣)¶
　舎其室家不遑暇起居以玁狁之故也毒民不¶
　由上則人懷敵愾之心矣(朱氏曰凢此所以使/我舎其室家而不暇)¶
(啓居者非上之人故爲是以苦我也/直以玁狁之故有所不得已而然耳)¶
采薇采薇薇亦柔止曰歸曰歸心亦憂止憂心烈¶
烈載飢載渇我戍未定靡使歸聘¶
　程氏曰薇始長而柔　鄭氏曰烈烈憂貌載則¶
<pb:KR1c0017_SBCK_017-31b>¶
也定止也○毛氏曰聘問也　李氏曰始遣戍¶
　役之時薇始生其後薇始長而柔又其後薇始¶
　壯而剛以見天時之變爾　范氏曰自作以至¶
於柔未乆也巳念歸而憂　蘇氏曰内憂歸期¶
　之逺而外爲飢渇之所困亦甚病矣　朱氏曰¶
雖憂之深然戍事未巳將誰使歸問其室家之¶
　安否乎¶
采薇采薇薇亦剛止曰歸曰歸歳亦陽止王事靡¶
盬不遑啓處憂心孔疚(乆又/反)我行不來¶
<pb:KR1c0017_SBCK_017-32a>¶
　程氏曰薇壯而剛〇鄭氏曰十月爲陽時坤用¶
　事嫌於無陽故名此月爲陽(孔氏曰爾雅釋文/云十月爲陽時純)¶
(坤用事而嫌於無陽故名此月爲陽君子愛陽/而惡隂其實隂陽&KR0106;有四月秀葽靡草死豈無)¶
(隂乎明隂陽/常兼有也)盬不堅固也處猶居也○毛氏曰¶
　疚病也○鄭氏曰來猶反也據家曰來○王氏¶
　曰陽止者亦如柔止感時物之變也○程氏曰¶
　歸期湏歳之陽王事不可盬也故啓處不遑憂¶
　心雖甚病我行不可歸也(長樂劉氏曰何以憂而/至於病哉以我此行或)¶
(死於戰陣而不復來也言文王之將率與/其役者勇於報國視死而不敢顧其親也)¶
<pb:KR1c0017_SBCK_017-32b>¶
彼爾維何維常之華彼路斯何君子之車戎車旣¶
駕四牡業業豈敢定居一月三捷¶
　毛氏曰爾華盛貌常常棣也○王氏曰路戎路¶
　也○鄭氏曰斯此也君子謂將率(孔氏曰乗路/車而稱君子)¶
(故知謂將帥得稱路者左傳鄭子蟜叔/孫豹王賜之大路是卿車得稱路也)○毛氏¶
　曰業業然壯也捷勝也○孔氏曰彼爾然而盛¶
　者何木之華乎維常棣之華也彼路車者斯何¶
　人之車乎維君子之車也以常棣之華色美喻¶
　君子車飾之盛也○朱氏曰戎車旣駕而四牡¶
<pb:KR1c0017_SBCK_017-33a>¶
　盛矣則何敢以定居乎庶乎一月之間三戰而¶
　三捷爾(程氏曰君子揔強盛之車甲豈敢安居/當期成功之速一月而三捷言速也○)¶
(王氏曰豈敢定居一月三捷此言/憂勤之至而兾其功之速成也)○董氏曰爾¶
　雅注&KR0003;文皆作薾薾華盛也¶
駕彼四牡四牡騤騤(求龜/反)君子所依小人所腓(符/非)¶
(反)四牡翼翼象弭(彌氏/反)魚服豈不日戒玁狁孔&KR0068;¶
　毛氏曰騤騤彊也(&KR0003;文曰騤馬/行威儀也)○程氏曰依依¶
　止所處也腓從動之義人之腓身行則從動(腓/足)¶
(肚/也)言君子所處小人從而動也(長樂劉氏曰君/子則依之以爲)¶
<pb:KR1c0017_SBCK_017-33b>¶
(禦備也小人則腓之以爲進退也○董氏曰按/字書腓脛腨也易之咸艮皆取象以著其隨物)¶
(以動/也)○毛氏曰翼翼閑也(孔氏曰閑閑習也○/程氏曰行列整治之)¶
(狀)象弭弓反末也所以解紒(音/計)也(鄭氏曰弓反/末者以象骨)¶
(爲之以助御者解轡紒冝滑也○孔氏曰釋噐/云弓有縁者謂之弓孫炎曰縁謂繳束而&KR0238;之)¶
(又云無縁者謂之弭孫炎曰不以繳束骨飾兩/頭者也然則弭者弓弰之名弛之則反曲故云)¶
(象弭爲弓反末也紒與結義同繩索有結用以/解之故曰所以解紒也兵卓三人同載左人持)¶
(弓中人御車御人自當佩觽不專待射者解結/弭之用骨自是弓之所冝亦不爲解轡而設但)¶
(巧者作器因物取用以弓必湏骨故/用滑象若轡或有紒可以助解之耳)魚服魚皮¶
　也(鄭氏曰服矢服也○陸氏草木䟽曰魚獸似/豬東海有之其皮背上班文腹下純青其皮)¶
<pb:KR1c0017_SBCK_017-34a>¶
(雖乾燥爲弓鞬矢服海/潮及天將雨其毛皆起)○鄭氏曰日戒日相警¶
戒也孔甚&KR0068;急也○陳氏曰帥乗輯睦又能備¶
　戒以防患君子所依小人所腓則帥乗之相依¶
　也可知矣○朱氏曰言將士豈不日相警戒乎¶
　玁狁之難甚急誠不可以忘備也(程氏曰整練/其車甲修嚴)¶
(其器械日爲戒備玁狁之事/甚急故也器械弭服是也)¶
昔我往矣楊柳依依今我來思雨(于付/反)雪霏霏(芳/菲)¶
(反)行道遲遲載渇載飢我心傷悲莫知我哀¶
　毛氏曰楊柳蒲柳也霏霏甚也遲遲長逺也¶
<pb:KR1c0017_SBCK_017-34b>¶
　朱氏曰此章設爲役人預自道其歸時之事言¶
　勤勞之甚也○董氏曰楊柳依依春之中也雨¶
　雪霏霏冬之末也○程氏曰春而往冬而旋¶
　行逺而時乆言行道遲則見歸思之切○范氏¶
　曰人情之所患者莫切於飢渇莫之我哀言民¶
　之不得其所而無告也予於采薇見先王以人¶
　道使人至於後丗之使人則牛羊而巳矣○毛¶
　氏曰君子能盡人之情故人忘其死(程氏曰一/章述事之)¶
(由次章三章極道勞苦憂傷之情上能察其情/則雖勞而不怨雖憂而能勵四章五章則勸以)¶
<pb:KR1c0017_SBCK_017-35a>¶
(義卒章言其歸以憫其勞古者戍役再朞而還/今年春暮行明年夏代者至復留備秋至過十)¶
(一月而歸又明年中春至春暮遣次戍者毎秋/與冬&KR0004;兩畨戍者皆在疆圉乃今之防秋也)¶
　　　采薇六章章八句¶
岀車勞(力報/反)還(音/旋)率(所𩔖/反)也(鄭氏曰遣將帥及戍/役同歌同時欲其同)¶
(心也反而勞之異歌異日殊尊卑也禮記曰賜君/子小人不同日此其義也○王氏曰遣戍役同詩)¶
(者出時用兵則均服同食一衆心也勞還役異/詩者入而振旅則反尊卑辨貴賤定衆志也)¶
　程氏曰此詩所賦自受命至還歸其事有叙大¶
　要在歸功將帥¶
我出我車于彼牧(音/目)矣自天子所謂我來矣召彼¶
<pb:KR1c0017_SBCK_017-35b>¶
僕夫謂之載矣王事多難(乃旦/反)維其&KR0068;矣¶
　爾雅曰郊外曰牧(毛氏曰岀車就馬於牧也〇/王氏曰古者兵隱於民而馬)¶
(則牧于野兵車之出則以車而就牧地也○李/氏曰荀子曰天子召諸侯諸侯輦輿就馬禮也)¶
(遂舉此詩云我岀我車于彼牧矣毛氏蓋本/荀子之&KR0003;然未必得詩人之意牧即郊也)○¶
鄭氏曰自從也○王氏曰天子紂也(董氏曰文/王爲西伯)¶
(則旣得專征矣諸侯雖得專征必/以王命行之以王旣命之專征也)○程氏曰謂¶
我命我也○毛氏曰僕夫御夫也○鄭氏曰載¶
裝載也&KR0068;急也○歐陽氏曰南仲爲將始駕戎¶
車岀至于郊則稱天子之命使我來將此衆遂¶
<pb:KR1c0017_SBCK_017-36a>¶
戒其僕夫以趨王事之急難(程氏曰王命之征/赴事之急不敢寧)¶
(也)○孔氏曰序其忠敬以慰勞之¶
我出我車于彼郊矣設此旐(者/兆)矣建彼旄(音/毛)矣彼¶
旟(音/餘)旐斯胡不斾斾(蒲貝/反)憂心悄悄(七小/反)僕夫况¶
瘁(似醉/反)¶
丘氏曰將言建旐設旄之事又本出車言之也¶
　○李氏曰言郊與牧同義但其字異爾　毛氏¶
　曰龜蛇曰旐旄干旄鳥隼曰旟(孔氏曰周禮司/常曰諸侯載旂)¶
(軍吏載旗郊野載旐百官載旟此詩旐旟旂雜/互陳之則君之諸帥有建之者矣文王時未制)¶
<pb:KR1c0017_SBCK_017-36b>¶
(周禮則南仲以下或建旂或載旐或載旟也〇/楊氏曰曲禮行前朱雀而後玄武左青龍而右)¶
(白虎招揺在上急繕其怒進退有度左右有&KR0560;/各司其局此師行之法也四方之星隨其方所)¶
(爲左右前後所進退有度各司其&KR0560;則士無失/伍離次矣○朱氏曰此章所謂旐者玄武也旟)¶
(者朱雀也下章所/謂旂者青龍也)○孔氏曰胡不何不也○毛¶
　氏曰斾斾旒垂貌(程氏曰斾斾垂委之狀〇王/氏曰未有事故不斾也○董)¶
(氏曰禮曰德車結旌武車綏旌綏謂垂舒之也/昔晉治兵建而不斾壬申復斾之諸侯畏之則)¶
(知垂旌所/以爲戰也)○鄭氏曰况兹也○程氏曰此章旣¶
　受命而行有旗章之盛見付與之重憂勞其事¶
　也其憂念之深僕夫左右之人亦爲之意瘁(鄭/氏)¶
<pb:KR1c0017_SBCK_017-37a>¶
(曰將率旣受命行而憂臨事/而懼也御夫則兹益憔悴)¶
王命南仲往城于方出車彭彭旂旐央央(於良/反)天¶
子命我城彼朔方赫赫南仲玁狁于襄¶
毛氏曰王殷王也南仲文王之屬(朱氏曰南仲/文王之臣此)¶
(時大/將也)方朔方近玁狁之國也(朱氏曰今靈夏州/西夏所據之地○)¶
(長樂劉氏曰往城于方者/軍行而爲畚築之具也)○范氏曰往城于方¶
　所以守衛中國也非取玁狁之地而城之○蘇¶
　氏曰彭彭壯盛也○毛氏曰交龍爲旂央央鮮¶
　明也(王氏曰彭彭然張其車/乗央央然斾其旂旐)○朱氏曰天子命¶
<pb:KR1c0017_SBCK_017-37b>¶
　我城彼朔方者文王以啇王之命命南仲而南¶
　仲語其軍士以天子之命也○毛氏曰赫赫盛¶
　貌(程氏曰赫赫/德名顯盛)襄除也○程氏曰此章指元帥¶
　之名以顯其功主言城而勝玁狁禦戎之道守¶
　備爲本不以攻擊爲先¶
　　一章言車徒始集於郊牧殷勤告語之以天¶
　　子之命(南仲受文王之命文王受天子之命/故南仲語其衆曰我所以來此統衆)¶
(者其命蓋自/天子而下也)使之裝載勉其體悉王事以赴¶
　　其急二章言方欲治兵之時衆車並列於郊¶
<pb:KR1c0017_SBCK_017-38a>¶
　　此車設旐彼車建旄各事整飭戎容旣備肅¶
　　然無譁爲將者指其旟旐而言曰彼旟旐斯¶
　　胡不斾斾而飛&KR0045;也雖治兵之時建而不斾¶
　　然以將士憂懼之心觀之亦若旌旗隨人意¶
　　而不舒也古者岀師以喪禮處之命下之日¶
　　士皆涕泣夫子之言行三軍亦曰臨事而懼¶
　　皆此意也三章言旣巳治兵大將傳天子之¶
　　命以令軍衆於是彭彭然張其車乗央央然¶
　　斾其旂旐威靈氣熖赫然動人兵事以哀敬¶
<pb:KR1c0017_SBCK_017-38b>¶
　爲本而所尚則威二章之戒懼三章之奮揚¶
　並行而不相悖也(軍禮雖無所攷以左傳聘/禮攷之則治兵之時建而)¶
(不斾受命則張而斾之在道之時則歛而不/斾將戰之時則張而斾之左傳平丘之㑹晉)¶
(治兵于邾南革車四千乗建而不斾壬申復/斾之諸侯畏之杜預曰軍將戰則斾故曵斾)¶
(以恐之此治兵不斾將戰張斾之驗也聘禮/使者載旜帥上介衆介以受命于朝遂行斂)¶
(旜及所聘之竟張旜而誓使之旜猶軍之旂/旐也使聽命於朝猶軍聽命於野也使載旜)¶
(而受命猶軍張斾而聽命也使旣行而歛旜/猶軍在道而歛斾也使及所聘之竟而張旜)¶
(猶軍將戰/而張斾也)¶
昔我往矣&KR0112;稷方華今我來思雨(于付/反)雪載塗王¶
<pb:KR1c0017_SBCK_017-39a>¶
事多難不遑啓居豈不懷歸畏此簡書¶
　孔氏曰方華方生華也○李氏曰思語辭也○¶
　毛氏曰塗凍釋也(孔氏曰雪落而釋爲/塗泥是春凍始釋也)簡書戒¶
　命也(又曰鄰國有急以簡書相告則奔命救之/○長樂劉氏曰謂王命載之以竹簡也○)¶
(朱氏曰或曰簡書䇿命臨遣之辭也○孔氏/曰古者無紙有事則書之於簡謂之簡書)○¶
　朱氏曰本其往時所見與今還時所遭以見其¶
　出之乆(鄭氏曰征伐玁狁因伐西/戎至春凍始釋而來反)○長樂劉氏¶
　曰王事多難言玁狁雖衰而西戎又入也自北¶
　而西不遑起居也○程氏曰豈無思歸之心畏¶
<pb:KR1c0017_SBCK_017-39b>¶
　簡書不敢自遂¶
　　采薇之所謂往遣戍時也此詩之所謂往在¶
　　道時也采薇之所謂來戍畢時也此詩之所¶
　　謂來歸而在道時也¶
喓喓(於遥/反)草蟲趯趯(吐歷/反)阜螽未見君子憂心忡¶
忡(勑中/反)旣見君子我心則降赫赫南仲薄伐西戎¶
　首兩句解見草蟲○鄭氏曰君子斥南仲也降¶
　下也(長樂劉氏曰降者莫不/故下其心以自安也)○程氏曰此章復¶
　言兵出而衆和爲一方所傒望南仲之功於此¶
<pb:KR1c0017_SBCK_017-40a>¶
　尤盛草蟲阜螽其𩔖相應民心之望王師猶是¶
　也此南仲之伐西戎也(鄭氏曰近西戎之國聞/南仲旣征玁狁將伐西)¶
(戎皆跳躍而郷望之如阜螽之聞草蟲鳴焉○/朱氏曰豈旣却玁狁而還師以伐昆夷也與)¶
　薄語辭也喓喓草蟲以下六句&KR0003;者以草蟲¶
　之詩有之遂亦以爲室家之語觀其斷句曰¶
　赫赫南仲薄伐西戎其辭奮張豈室家思望¶
　　之語乎母逝我梁母發我笱我躬不閱遑恤¶
　我後兩見於谷風小弁之詩其一夫婦也其¶
　　一父子也¶
<pb:KR1c0017_SBCK_017-40b>¶
春日遲遲卉(許貴/反)木萋萋(七西/反)倉庚喈喈(音/皆)采蘩¶
祁祁(巨移/反)執訊(音/信)獲醜薄言還歸赫赫南仲玁狁¶
于夷¶
　毛氏曰卉草也○孔氏曰萋萋然茂美喈喈然¶
　和鳴采蘩之人祁祁然衆多○程氏曰訊問也¶
其魁首當訊問者醜徒衆也○毛氏曰夷平也¶
　○歐陽氏曰述其歸時春日暄妍草木榮茂而¶
禽鳥和鳴於此之時執訊獲醜而歸豈不樂哉¶
(朱氏曰此章言其振/旅而凱還之時也)○鄭氏曰此時亦伐西戎¶
<pb:KR1c0017_SBCK_017-41a>¶
　獨言平玁狁者玁狁大故以爲始以爲終¶
　　　出車六章章八句¶
杕杜勞(力報/反)還役也¶
有杕之杜有睆(華板/反)其實王事靡盬繼嗣我日日¶
月陽止女心傷止征夫遑止¶
　毛氏曰興也(董氏曰因其/所感而興也)杕杜解見唐風○毛¶
氏曰睆實貌　鄭氏曰嗣續也十月爲陽遑暇也¶
　○朱氏曰軍事在外其室家感時物之變而思之¶
　○吕氏曰杜之有實秋冬之交也歳將暮矣猶歎¶
<pb:KR1c0017_SBCK_017-41b>¶
　其未至也〇李氏曰繼嗣我日言其行役以日¶
　繼日無有休息之期也○范氏曰日月陽止歳將¶
　暮也女心傷止居者之思也凢行役唯居者之¶
　憂爲甚鄭氏曰婦人思望憂傷征夫如今巳¶
　閑暇且歸也而尚不得歸¶
有杕之杜其葉萋萋王事靡盬我心傷悲卉木萋¶
止女心悲止征夫歸止¶
　丘氏曰萋萋新葉　鄭氏曰傷悲者念其君子¶
　於今勞苦○吕氏曰卉木亦萋然有葉則春將¶
<pb:KR1c0017_SBCK_017-42a>¶
　暮矣歳莫之期旣不至將至春之莫猶未歸也¶
陟彼北山言采其杞(音/起)王事靡盬憂我父母檀(徒/丹)¶
(反)車幝幝(尺善/反)四牡痯痯(古緩/反)征夫不逺¶
　吕氏曰杞之可食春莫矣○孔氏曰伐檀云伐輪¶
　伐輻是檀可以爲車之輪輻大明云檀車煌煌○¶
　毛氏曰幝幝敝貌痯痯罷貌○李氏曰陟彼北山¶
　言采其杞猶草蟲之詩言陟彼北山言采其薇皆¶
　以見時物之變感其君子乆出思得以見之非有它¶
義也○朱氏曰憂我父母詒我父母之憂也(丘氏曰/我君子)¶
<pb:KR1c0017_SBCK_017-42b>¶
(也父母君子/之父母也)○陳氏曰言夫之車乆而當敝矣四牡¶
當罷矣諒亦不逺當歸也(范氏曰檀車幝幝四牡/痯痯&KR0002;聞其將至也)¶
匪載匪來憂心孔疚(居又/反)期逝不至而多爲恤卜¶
筮偕止㑹言近止征夫邇止¶
鄭氏曰載裝載也疚病也○毛氏曰逝往也○¶
　長樂劉氏曰期逝者謂所期之日以逝○毛氏¶
　曰恤憂也○鄭氏曰偕俱㑹合也○毛氏曰邇¶
　近也○王氏曰庶幾其歸且至不逺矣旣而匪¶
載匪來所以憂心孔疚也○毛氏曰逺行不必¶
<pb:KR1c0017_SBCK_017-43a>¶
　如期室家之情以期望之○朱氏曰期巳過而¶
　猶不至則使我多爲憂恤冝矣○王氏曰㑹卜¶
　筮之言皆言近矣則庶幾征夫之歸近矣(朱氏/曰且)¶
(卜且筮其繇皆曰近矣則/征夫其亦邇而將至也與)○范氏曰以卜筮終¶
　之言思之無所不爲也出車勞率故美其功杕¶
　杜勞衆故極其情先王以已之心爲人之心故¶
　能曲盡其情使民忘其死以忠於上也(李氏曰/觀此詩)¶
(言王事靡盬憂我父母何以異於鴇羽王事靡/盬不能藝稷&KR0112;父母何怙言期逝不至亦何以)¶
(異於采緑五日爲期六日不詹然鴇羽采緑下/之人自訴其勞苦此下之人勞苦而上知之)¶
<pb:KR1c0017_SBCK_017-43b>¶
　　　杕杜四章章七句¶
魚麗(力馳/反)美萬物盛多能備禮也文武以天保以¶
上治内采薇以下治外始於憂勤終於逸樂故美¶
萬物盛多可以告於神明矣¶
　程氏曰太平之時庶物繁盛故能備禮六月序¶
　云魚麗廢則法度缺矣物不足則不能備法度¶
　也文武以天保以上治内以下傳詩者之言也¶
　不可取¶
魚麗于罶(音/栁)鱨(音/常)鯊(音/沙)君子有酒旨且多¶
<pb:KR1c0017_SBCK_017-44a>¶
　毛氏曰麗歷也罶曲梁也寡婦之笱也(孔氏曰/釋器云)¶
(&KR0276;婦之笱謂之罶郭璞曰以薄取魚者名爲罶/也然則曲薄也以薄爲魚笱其功易成號之寡)¶
(婦笱耳非寡/婦所作也)鱨&KR0045;也(陸璣草木䟽曰鱨一名黃/&KR0045;今黃頰魚是也身形厚)¶
(而長大頰骨正/黃有力解飛者)鯊鮀也(孔氏曰郭璞云今吹沙/也陸璣草木䟽曰魚狹)¶
(而小常張口吹/沙故曰吹沙)太平而後微物衆多(程氏曰罶/魚笱之易)¶
(作者麗於罶者亦美/大之魚也見其盛多)古者不風不暴不行火(孔/氏)¶
(曰言風暴然後行火也風暴者謂/氣寒其風疾即北風也自十月始)草木不析不¶
　芟斧斤不入山林(孔氏曰草木黄落斤斧乃入/山林也霜勁風暴枝折葉隕)¶
(謂之折芟蓋葉落/而盡似芟之也)豺祭獸然後殺(孔氏曰豺殺/獸聚而祭其)¶
<pb:KR1c0017_SBCK_017-44b>¶
(先然後可田獵月令季秋豺𥙊獸/而戮禽故夏小正云十月豺祭獸)&KR0425;祭魚然後¶
　漁(孔氏曰&KR0425;聚其魚以祭先然/後可捕魚月令孟春&KR0425;祭魚)鷹隼擊然後罻¶
(音/畏)羅設(孔氏曰夏小正五月鳩化爲鷹月令季/夏鷹乃學習孟秋鷹乃祭鳥司裘云仲)¶
(秋王乃行羽物注云此羽物小鳥鶉雀之屬鷹/所擊者罻捕鳥網細宻者也自此以上是取之)¶
(以時/也)是以天子不合圍諸侯不掩羣大夫不麛¶
　不𡖉(孔氏曰天子雖田獵不得圍之使匝諸侯/言不掩羣大夫言不麛不𡖉各舉其力之)¶
(所能以禁之耳恐盡/物以長養之故也)士不隱塞庶人不數罟罟¶
　必四寸然後入澤梁(孔氏曰梁止可爲防於兩/邊不得當中皆隱塞罟目)¶
(不得小使小魚不/得過亦爲盡物也)故山不童澤不涸鳥獸魚鼈¶
<pb:KR1c0017_SBCK_017-45a>¶
　皆得其所然(朱氏曰凢此皆先王之政也然必/有至誠惻怛之心仁厚愷悌之化)¶
(使人不知其所以爲之者然後可行耳不/然則叢脞已甚矣豈所恃以爲治者哉)〇蘇¶
　氏曰古之仁人交萬物有道取之有時用之有¶
　節則草木鳥獸繁植無有求而不得君子於是¶
　及其閑暇而爲醴以燕樂之其酒旣旨且多言¶
無所不備也○朱氏曰舊&KR0003;君子有酒旨爲句¶
　且多爲句非是當以有酒爲句旨且多爲句言¶
　酒旨而又多也且罶酒鯊多亦隔句協韻也¶
魚麗于罶魴鱧(音/禮)君子有酒多且旨¶
<pb:KR1c0017_SBCK_017-45b>¶
毛氏曰鱧鮦也(孔氏曰釋魚云鱧鯇舎人曰鱧/名鯇○郭璞曰鱧鮦徧檢諸本)¶
(或作鱧䱰或作鱧鯇定/本鱧鮦鮦與䱰音同)¶
魚麗于罶鰋(音/偃)鯉君子有酒旨且有¶
毛氏曰鰋鮎(乃兼/反)也(孔氏曰釋魚有鰋鮎孫炎/以爲鰋鮎一魚鱧鯇一魚)¶
(郭璞以爲鰋鮎鱧/鮦四者各爲一魚)¶
物其多矣維其嘉矣¶
蘇氏曰多則患其不嘉¶
物其旨矣維其偕矣¶
蘇氏曰偕齊也旨則患其不齊¶
<pb:KR1c0017_SBCK_017-46a>¶
　㫖即所謂嘉也物雖嘉旨然陸産或不如水¶
　産之盛澤物不如山物之蕃猶未可以言偕¶
　也¶
物其有矣維其時矣¶
　程氏曰盛而及時也(王氏曰若季冬薦魚春獻/鮪之𩔖是也○吕氏曰物)¶
(常有而不乏則可以待時而取之故曰/維其時矣物不常有不可必其時也)○蘇氏¶
曰多而能嘉旨而能齊有而能時言曲全也¶
　有即所謂偕也物雖盛多而偕有必適當其¶
　時然後盡善所謂時者不專爲用之之時也¶
<pb:KR1c0017_SBCK_017-46b>¶
　苟非國家間暇内外無故則物雖盛不能全¶
　其樂矣¶
　　魚麗六章三章章四句三章章二句¶
鹿鳴之什十篇五十五章三百一十五句¶
吕氏家塾讀詩記卷第十七¶
<pb:KR1c0017_SBCK_017-47a>¶

