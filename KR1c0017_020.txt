# -*- mode: mandoku-view -*-
#+TITLE: 呂氏家塾讀詩記
#+DATE: 2015-09-23 09:36:37
#+PROPERTY: JUAN 20
<pb:KR1c0017_SBCK_020-1a>¶
吕氏家塾讀詩記卷第二十¶
祈父之什¶
祈(勤衣/反)父(音/甫)刺宣王也¶
范氏曰讀詩至於庭燎未甞不嘆古之君子愛¶
其君之至也知其將失也則就其美而箴之箴¶
之而不可則規之規之不可故鶴鳴誨之誨之¶
不可然後祈父刺之然則刺其君者豈詩人之¶
心哉蓋不得巳也夫有宣王之功而不至於文¶
武此詩人之所惜也故其先後淺深之序如此¶
<pb:KR1c0017_SBCK_020-1b>¶
祈父予王之爪牙胡轉予于恤靡所止居¶
毛氏曰祈父司馬也職掌封祈之兵甲(鄭氏曰/書曰&KR0002;)¶
(疇圻父謂司馬○孔氏曰司馬掌封畿兵甲古/者祈圻畿同字得通用故此作祈尚書作圻)¶
○鄭氏曰予我也○孔氏曰鳥用爪獸用牙以¶
防衛此人自謂王之爪牙以鳥獸爲喻也〇鄭¶
氏曰轉移也〇毛氏曰恤憂也宣王之末司馬¶
職廢羌戎爲敗(孔氏曰常父美宣王命程伯休/父爲大司馬此詩所刺者蓋休)¶
(父卒後他人代之周語云宣王三十九/年戰於千畒王師敗績於姜氏之戎)○鄭氏¶
曰此責司馬之辭也我乃王之爪牙之士當爲¶
<pb:KR1c0017_SBCK_020-2a>¶
王閑守之衛女何移我於憂使我無所止居乎¶
謂見使從軍也六軍之士岀自六郷法不取於¶
王之爪牙之士(董氏曰按司馬之屬有司右虎/賁旅賁皆奉事王之左右者也)¶
(故司右曰凢國之勇力之士能用五兵者屬焉/虎賁曰掌先後王而趍以卒伍旅賁曰掌執戈)¶
(盾夾王車此所謂爪牙者也○張氏曰禁衛天/子之爪牙而使之逺戍是詩所謂轉予於恤也)¶
(古人容易岀一句便不可及/詩人造理深其辭儘難學)¶
祈父予王之爪士胡轉予于恤靡所厎(之履/反)止¶
李氏曰爪士爪牙之士也○毛氏曰厎至也¶
祈父亶不聦胡轉予于恤有母之尸饔¶
<pb:KR1c0017_SBCK_020-2b>¶
　毛氏曰亶誠也○長樂劉氏曰尸主也○毛氏¶
　曰熟食曰饔○王氏曰勞役無有休息不得奉¶
　養而母反尸劬勞之事也¶
　　讀是詩見宣王變古制者二焉前兩章旣刺¶
　　其以&KR0043;衛之士從征役矣末章復曰祈父亶¶
　　不聦胡轉予于恤有母之尸饔有親老而無¶
　　它兄弟其當免役征在古必有成法故責其¶
　　不聦其意謂此法人皆聞之彼司馬獨不聞¶
　乎乃驅吾從戎使吾親不免薪水之勞也責¶
<pb:KR1c0017_SBCK_020-3a>¶
　　司馬者不敢斥宣王也越勾踐伐呉大徇於¶
　　軍曰有父母耆老而無昆弟者以告勾踐親¶
　　命之曰我有大事子有父母耆老而子爲我¶
　　死子之父母將轉於溝壑子爲禮巳重矣子¶
　　歸没而父母之丗後&KR0002;有事吾與子圖之勾¶
　　踐尚能辦此况周之盛時乎其有定制必矣¶
　　太子晉諫靈王之辭曰厲始革典十四王矣¶
　　又曰自我先王厲宣幽平而貪天禍至于今¶
　　未弭宣王中興之主也至與幽厲並數之其¶
<pb:KR1c0017_SBCK_020-3b>¶
　辭雖過觀是詩所刺則子晉之言豈無所自¶
　歟¶
　　祈父三章章四句¶
白駒大夫刺宣王也¶
皎皎(古了/反)白駒食我&KR0163;(直良/反)苗縶(陟立/反)之維之以¶
永今朝所謂伊人於焉逍遥¶
釋文曰皎皎潔白也馬五尺以上爲駒○孔氏¶
曰苗冝云圃而云&KR0163;者以&KR0163;圃同地對則異名¶
散則通○毛氏曰縶絆維繫也(孔氏曰在後曰/絆謂絆其足維)¶
<pb:KR1c0017_SBCK_020-4a>¶
(謂繫/靷也)○鄭氏曰永乆也○朱氏曰伊人指賢者¶
也○鄭氏曰逍遥遊息也○毛氏曰宣王之末¶
不能用賢賢者有乗白駒而去者○鄭氏曰使¶
食我&KR0163;中之苗我則絆之繫之以乆今朝愛之¶
欲留之(張氏曰白駒乗白駒之賢也不欲斥言/車上之人故言車馬言白者又以表潔)¶
(白之意詩人欲得賢者來止其家故/言白駒食其苗藿庶幾縶之維之)○吕氏曰¶
賢者將去而不留我猶願縶維之以永今朝今¶
夕而巳逍遥者徘徊少留之貌¶
皎皎白駒食我&KR0163;藿(火郭/反)縶之維之以永今夕¶
<pb:KR1c0017_SBCK_020-4b>¶
所謂伊人於焉嘉客¶
　毛氏曰藿猶苗也夕猶朝也〇吕氏曰嘉客者¶
暫客於斯亦將去也¶
皎皎白駒賁(彼義/反)然來思爾公爾侯逸豫無期慎¶
爾優游勉爾遁(徒遜/反)思¶
　程氏曰賁然光彩○孔氏曰二思皆助語○吕¶
　氏曰詩人好賢之至故賢者賁然來思而在位¶
者悠悠而不切也雖斯人也亦不能留賢故勉¶
　之使遁去也言爾公爾侯者不敢斥君也(陳氏/曰於)¶
<pb:KR1c0017_SBCK_020-5a>¶
(是責在位之人曰爾公爾/侯但逸豫宴安無期度)○釋文遁作遯曰字¶
　又作&KR2581;¶
皎皎白駒在彼空谷生芻(楚俱/反)一束其人如玉母¶
(音/無)金玉爾音而有遐心¶
　程氏曰此章言其逺遯而思之之意賢者逺遯¶
　空谷處困窮而享淡薄雖所享生芻一束而巳¶
　然其人之美則如玉也賢者旣逺遯矣國之好¶
　賢者猶望其相聞而不見絶也曰母自貴重其¶
　音聲(孔氏曰母得自愛音聲/貴如金玉不以遺問我)而有逺棄我之心¶
<pb:KR1c0017_SBCK_020-5b>¶
(朱氏曰歎其乗白駒入空谷生芻以秣之而其/人之德美如玉蓋邈乎其不可親矣然猶冀其)¶
(相聞而無絶也○王氏曰前章云勉爾遁思此/章曰母金玉爾音而有遐心雖勉其遁而又庶)¶
(幾其來/反也)¶
　　所謂伊人於焉逍遥於焉嘉客斯人也何人¶
　也蓋廊廟之人也所謂伊人乃於此而逍遥¶
　　乎乃於此而爲嘉客乎旣幸其來以爲榮復¶
　深嘆其所處非其地也其言雖含畜而未發¶
　其辭氣則&KR0228;然而不樂矣至三章明言之矣¶
　賢者賁然來我之舎去朝適野時事蓋可知¶
<pb:KR1c0017_SBCK_020-6a>¶
　　矣爾公爾侯猶逸豫無期而不知懼乎於是¶
　　乎與賢者决別慎爾優游言善自保護無以¶
　　優游自逸而失衛生之節也勉爾遁思者言¶
　　勉哉行矣自重也皆决別之辭也仰而&KR0099;然¶
　　責公卿俯而眷然別賢者其情意至今可識¶
　　也四章疑其遂忘丗也故勉之曰母金玉爾音¶
　　而有遐心此雖祝其音問無絶亦以君臣之¶
　　義微諷之¶
　　　白駒四章章六句¶
<pb:KR1c0017_SBCK_020-6b>¶
黃鳥刺宣王也¶
黃鳥黃鳥無集于榖無啄(陟角/反)我粟此&KR0022;之人不¶
我肯穀言旋言歸復我&KR0022;族¶
　孔氏曰無集于榖無集於我之榖木也○毛氏¶
　曰不我肯榖榖善也○孔氏曰旋迴也鄭氏曰¶
　復反也○朱氏曰民適異國不得其所故呼黃¶
　鳥而告之曰爾無集于榖而啄我之粟此&KR0022;之¶
　人不以善道相與我亦不乆於此而將歸矣無¶
　以侵迫爲也〇范氏曰民之去其土離其親者¶
<pb:KR1c0017_SBCK_020-7a>¶
　不得巳也人不相恤是以懷其&KR0022;族而復之也¶
　　宣王之末民有失所者意他國之可居也及¶
　　其至彼則又不若故郷焉故思而欲歸使民¶
　　如此亦異於還定安集之時矣¶
黃鳥黃鳥無集于桑無啄我&KR0413;此&KR0022;之人不可與¶
明言旋言歸復我諸兄¶
　&KR0413;解見鴇羽¶
　　人之所以相依者以其明足以知其緩急休¶
　　戚故也不可與明則不可與處矣¶
<pb:KR1c0017_SBCK_020-7b>¶
黃鳥黃鳥無集于栩(况甫/反)無啄我&KR0112;此&KR0022;之人不¶
可與處言旋言歸復我諸父¶
　栩解見鴇羽¶
　　黃鳥三章章七句¶
我行其野刺宣王也¶
王氏曰此民不安其居而適異&KR0022;從其昬婣而¶
不見收恤之詩也先王之詩曰旣有肥牡以速¶
諸舅寧適不來微我有咎又曰籩豆有踐兄¶
弟無逺其躬行仁義道民厚矣猶以爲未也¶
<pb:KR1c0017_SBCK_020-8a>¶
又建官置師以孝友睦婣任恤六行教民爲其¶
有父母也故教以孝爲其有兄弟也故教以友¶
爲其有同姓也故教以睦爲其有異姓也故教¶
　以婣爲鄰里郷黨相保相受也故教以任相賙¶
相救也故教以恤以爲徒教之或不率也故使¶
官師以時書其德行而勸之以爲徒勸之或不¶
率也於是乎有不孝不睦不婣不弟不任不恤¶
之刑焉方是時也安有如此詩所刺之民乎¶
我行其野蔽(必制/反)芾(方味/反)其樗(敕書/反)昬姻之故言¶
<pb:KR1c0017_SBCK_020-8b>¶
就爾居爾不我畜復我&KR0022;家¶
　蔽芾解見甘棠○毛氏曰樗惡木也(李氏曰樗/者不才之)¶
(木也莊子曰吾有大樹人謂之樗其大枝/擁腫不中繩墨其小枝卷曲不中規矩)○爾¶
雅曰婦之父母壻之父母相謂爲婚烟(又曰婦/之黨爲)¶
(婚壻之/黨爲姻)○毛氏曰畜養也○王氏曰樗惡木尚¶
可芘而息今以婚姻之故言就爾居而爾不我¶
畜則樗之不如也○孔氏曰爾旣不我畜養今¶
當復反我之&KR0022;家矣與之自訣之辭¶
我行其野言采其蓫(勑六/反)昏姻之故言就爾宿爾¶
<pb:KR1c0017_SBCK_020-9a>¶
不我畜言歸思復¶
　鄭氏曰蓫牛蘈(徒雷/反)也(陸璣草木䟽云/今人謂之牛蹄)○王氏¶
曰蓫惡卉也尚可采以治疾今以昏姻之故言¶
就爾宿而爾不我畜則蓫之不如也言就爾宿¶
則託宿而巳非就之居也言歸斯復則以不見¶
畜而去也¶
我行其野言采其葍(音/福)不思舊姻求爾新特成不¶
以冨亦祇(音/支)以異¶
　毛氏曰葍惡菜也(鄭氏曰葍䔰也○陸璣草木䟽/曰葍一名䔰幽州人謂之燕䔰)¶
<pb:KR1c0017_SBCK_020-9b>¶
(其根正白可著熟&KR0069;中温噉之/飢荒之歳可烝以禦飢䔰音冨)○蘇氏曰特匹¶
也成依論語當作誠○王氏曰葍野菜之惡者¶
也然尚可采以禦飢昏姻之相與固爲其窮則¶
相收困則相恤也今不思舊姻而求爾新特則¶
又葍之不如也〇朱氏曰爾之不思舊姻而求¶
新匹也雖實不以彼之冨而厭我之貧亦祇以¶
其新而異故爾此見詩人責人忠厚之意¶
　　我行其野三章章六句¶
斯干宣王考室也(鄭氏曰考成也○孔氏曰路寢/成則考之而不釁注曰設盛食)¶
<pb:KR1c0017_SBCK_020-10a>¶
(以落/之)¶
歐陽氏曰古人成室而落之必有稱頌禱祝之¶
言如歌於斯&KR0152;於斯聚國族於斯謂之善頌善¶
禱者是矣若知斯干爲考室之辭則一篇之義¶
簡易而通明矣¶
　斯干無羊皆宣王&KR0004;年之詩乃次於刺詩之¶
　後何也蓋宣王晚歳雖怠於政然中興周室¶
　之大德豈可以是而掩之乎故復取此二篇¶
　以終之也宣王之大雅有美無刺大雅言大¶
<pb:KR1c0017_SBCK_020-10b>¶
　體者也論其大體則宣王固一丗之賢君也¶
秩秩(直乙/反)斯干幽幽南山如竹苞矣如松茂矣兄¶
及弟矣式相好(呼報/反)矣無相猶矣¶
毛氏曰秩秩流行也〇孔氏曰斯此也漸卦鄭¶
注云干謂大水之傍○毛氏曰幽幽深逺也○¶
長樂劉氏曰南山鎬京之陽終南之山也○孔¶
氏曰如竹之叢生根本之衆(董氏曰苞叢/生而固也)○鄭¶
　氏曰式用也〇歐陽氏曰猶圖也謀也○董氏¶
曰宣王作室後臨水前對山其盤基之厚如竹¶
<pb:KR1c0017_SBCK_020-11a>¶
　之苞其締䕃之廣如松之茂(朱氏曰其下之固/如竹之苞其上之)¶
(宻如松/之茂)兄及弟矣式相好矣無相猶矣所謂聚¶
　國族於斯也○李氏曰兄弟之居此室各相和¶
　好輯睦無有相圖〇朱氏曰蓋頌禱之辭(吕氏/曰保)¶
(吾兄弟於斯繼吾祖妣於斯安吾身於斯傳吾/子孫於斯故曰兄及弟矣式相好矣無相猶矣)¶
(又曰似續妣祖又曰君子攸芋攸躋攸寧/又曰乃占我夢男子之祥女子之祥也)¶
似續妣(必履/反)祖築室百堵西南其户爰居爰處爰¶
&KR0015;爰語¶
　毛氏曰似嗣也○鄭氏曰妣先妣姜嫄也○曽¶
<pb:KR1c0017_SBCK_020-11b>¶
　氏曰似續妣祖以生民閟宫之詩考之豈謂姜¶
　嫄后稷與(孔氏曰大司樂舞大濩以享先妣舞/大武以享先祖姜嫄生稷以配天爲)¶
(周之王業特立/廟用樂別&KR0021;)○百堵解見鴻鴈○毛氏曰西¶
南其户西郷户南郷户也(孔氏曰天子之宫其/室非一在北者南户)¶
(在東者西户耳孫/毓云猶南東其畒)○鄭氏曰爰於也○蘇氏曰¶
厲王之亂而宫室敗壞宣王謀所以續其先妣¶
先祖者故築其宮室(王氏曰築室百堵/者言廣且多也)於是居¶
處於是&KR0015;語焉¶
約之閣閣(音/各)椓(陟角/反)之橐橐(音/託)風&KR0040;攸除(直慮/反)鳥¶
<pb:KR1c0017_SBCK_020-12a>¶
䑕攸去君子攸芋(香于/反)¶
毛氏曰約束也閣閣猶歷歷也(孔氏曰以繩約/縮之繩在板上)¶
(歷歷然約謂繩約板直則墻端正/也○蘇氏曰閣閣上下相乗也)○孔氏曰椓¶
如椓杙之椓謂以杵築之也○蘇氏曰橐橐杵¶
聲也(孔氏曰旣投土於板/以杵築之橐橐然)○朱氏曰除亦去也¶
○毛氏曰芋大也〇孔氏曰作群寢之時縮板¶
杵築至群寢旣成其墻屋弘殺則風雨之所¶
除其築作堅緻則鳥䑕之所去(王氏曰言上下/四旁皆牢宻也)¶
　○蘇氏曰君子於是居焉所以爲尊且大也○¶
<pb:KR1c0017_SBCK_020-12b>¶
董氏曰崔靈恩集注作約之格格周禮冬官先¶
儒引詩爲據亦作格格¶
如&KR0613;(音/企)斯翼如矢斯&KR0068;(居力/反)如鳥斯革如翬(音/輝)斯¶
飛君子攸躋(子西/反)¶
孔氏曰如&KR0613;如人&KR0613;足直立○歐陽氏曰翼敬¶
也&KR0068;急也矢行緩則枉急則直謂廉隅繩直如¶
矢行也革變也○鄭氏曰伊雒而南雉素質五¶
色皆備成章曰翬○毛氏曰躋升也歐陽氏¶
曰宮寢之制度其嚴正如人&KR0613;而翼也其四隅¶
<pb:KR1c0017_SBCK_020-13a>¶
如矢行而直也其竦起如鳥驚變而悚顧也其¶
軒翔如翬之飛也(孔氏曰斯革斯飛言簷阿之/&KR0020;似鳥飛也○吕氏曰如翬)¶
(斯飛覆以瓦而加丹雘/有文采而&KR0020;騫舉也)謂宫室之美如此冝君¶
子升而居之也(王氏曰君子攸躋/則又言其髙也)○釋文曰&KR0068;¶
韓詩作朸(朸隅也/旅即反)革韓詩作　云翅也¶
殖殖(市力/反)其庭有覺其楹噲噲(音/快)其正(音/政)噦噦(呼/㑹)¶
(反)其㝠(莫形/反)君子攸寧¶
毛氏曰殖殖平正也(王氏曰殖殖其庭/言庭地之實也)○孔氏¶
曰庭宮寢之前庭也○朱氏曰覺髙大而直¶
<pb:KR1c0017_SBCK_020-13b>¶
　也(毛氏曰覺言髙大也/○鄭氏曰覺直也)○孔氏曰楹柱也〇鄭¶
　氏曰噲噲猶快快也〇吕氏曰正謂正寢○蘇¶
　氏曰噦噦深廣之貌○吕氏曰㝠謂室之奥窔¶
(烏叫/反)也(王氏曰噲噲其正則知噦噦其㝠偏/也噦噦其㝠則知噲噲其正是明也)○¶
歐陽氏曰冝君子居之而安寧也(董氏曰噲噲/其正所謂陽)¶
(室者也噦噦其㝠所謂隂室者也古者攷隂陽/以爲宫室故其正爲陽㝠爲隂夫負隂抱陽以)¶
(安其神所/以寧也)¶
下莞(音/官)上簟乃安斯寢乃寢乃興乃占我夢&KR0123;夢¶
維何維熊(于弓/反)維羆(彼冝/反)維虺(許&KR0017;/反)維蛇(市奢/反)¶
<pb:KR1c0017_SBCK_020-14a>¶
鄭氏曰莞小蒲之席也(孔氏曰西方人呼蒲爲/莞蒲言小蒲者以莞蒲)¶
(一草之名而司几筵有莞筵蒲筵則爲兩種席/也莞細而用小蒲○釋文曰莞草叢生水中莖)¶
(圎江南以爲席形/似小蒲而實非也)竹&KR1239;曰簟(董氏曰下莞上簟/鄭氏謂與群臣安)¶
(燕非也按几筵莞筵蒲筵則有之而&KR1239;竹無施/於席則知所以爲寢也○孔氏曰士喪禮云下)¶
(莞上簟祍如&KR0004;則平常寢卧之/席皆莞簟也祍寢卧之席也)興夙興也○爾¶
雅曰羆如熊黄白文(舎人曰黃白色郭璞云似/熊而長頭髙脚猛憨多力)¶
(能抜/樹木)蝮虺博三寸首大如擘(孫炎曰江淮以南/謂虺爲蝮廣三寸)¶
(頭如拇指有牙最毒郭璞曰此自一種蛇人自/名爲蝮虺今虺細頸大頭色如艾綬丈文間有)¶
(毛似豬鬛鼻上有/針大者長七八尺)○蘇氏曰寢旣成設莞簟而¶
<pb:KR1c0017_SBCK_020-14b>¶
寢於其中起而又占其夢○歐陽氏曰六章以¶
下至於卒章盛陳占夢生子之事者謂安此寢¶
而生男女男則丗爲君王女子冝人之家室亦¶
禱頌之辭也¶
大人占之維熊維羆男子之祥維虺維蛇女子之¶
祥¶
王氏曰大人者當時在位之大人(孔氏曰左傳/文公之夢子)¶
(犯占之不必占夢之官乃得占也〇董氏曰大人/占之與故老占夢何異詩以美爲主不害於辭故)¶
(重其事雖謂大/人占之可也)鄭氏曰熊羆在山陽之祥也故¶
<pb:KR1c0017_SBCK_020-15a>¶
爲生男虺蛇穴處隂之祥也故爲生女(王氏曰/熊羆彊)¶
(力壯毅故爲男子之祥虺蛇/柔弱隱伏故爲女子之祥)○范氏曰身安志¶
平誠意感通而&KR0123;夢可占故生男則室家君王¶
生女則無父母詒罹人道盡於此矣(王氏曰人/之精神與)¶
(天地隂陽流通故夢各以其&KR0011;至先王置官觀/天地之㑹辨隂陽之氣以日月星辰占六夢之)¶
(&KR0123;凶獻&KR0123;夢贈惡夢知此則可以言性命之理/矣○朱氏曰先王建官設屬其於天人相與之)¶
(際察之詳而敬之至矣故曰王前巫而後史宗/祝瞽侑皆在左右王中心無爲也以守至正)¶
乃生男子載寢之牀載衣(於旣/反)之裳載弄之璋(音/章)¶
其泣喤喤(華彭/反)朱芾(音/弗)斯皇室家君王¶
<pb:KR1c0017_SBCK_020-15b>¶
　毛氏曰半圭曰璋(孔氏曰典瑞云四圭有邸以/祀天兩圭有邸以祀地圭璧)¶
(以祀日月璋邸射以祀山川從上/而下遞減其半故知半圭曰璋)○孔氏曰喤¶
　喤者聲大也○鄭氏曰芾者天子純朱諸侯黃¶
　朱(白虎通曰茀者蔽也行以蔽前天子朱芾/諸侯赤茀以韋爲之上廣一尺下廣二尺)皇¶
　猶煌煌也○孔氏曰君諸侯也王天子也(鄭氏/曰宣)¶
(王所生之子或且爲/天子或且爲諸侯)○鄭氏曰男子生而卧於¶
　牀尊之也○毛氏曰裳下之飾也璋臣之職也¶
(孔氏曰裳明習爲卑璋見效奉臣職王肅云言/無生而貴也明欲爲君父當先知爲臣子也璋)¶
(而得爲臣職者群臣之從王行禮者奉璋棫樸/曰奉璋峨峨髦士攸冝是也女子不可常寢於)¶
<pb:KR1c0017_SBCK_020-16a>¶
(地竟無裳男子亦不容無褓暫時示男女之別/耳○鄭氏曰以璋者明成之有漸○王氏曰男)¶
(子不衣之衣而衣之裳者裳下服也不弄之圭/而弄之璋者璋半圭也成人有漸故也女子其)¶
(服自㓜以至長其事自易以至難/亦有漸也先王之教人可謂至矣)○王氏曰其¶
泣之美亦所以爲&KR0123;祥故羊食我之生也聞其¶
聲者知其滅羊舌氏矣○朱氏曰子之生於是¶
室者皆將服朱芾煌煌然有室有家爲君爲王¶
矣○陳氏曰作室而生子則本支甥舅自此始矣¶
乃生女子載寢之地載衣之禓(他計/反)載弄之瓦無非¶
無儀唯酒食是議無父母詒(以之/反)罹¶
<pb:KR1c0017_SBCK_020-16b>¶
　毛氏曰禓褓也(孔氏曰褓/&KR0350;兒&KR0013;也)瓦紡(芳罔/反)塼(音/專)也(孔/氏)¶
(曰婦人所用瓦/維紡塼而巳)○鄭氏曰儀善也(出釋/詁)○毛氏曰¶
　罹憂也○鄭氏曰卧於地卑之也○蘇氏曰衣¶
　之褓即用其所衣而無加也○鄭氏曰弄之紡¶
　塼習其所有事也婦無所專於家事有非非婦¶
　人也有善亦非婦人也婦人之事惟議酒食爾¶
　無遺父母之憂(王氏曰女子以順爲正無非足/矣有善則非其&KR0123;祥可願之事)¶
(也○朱氏曰在易家人之六二曰無攸遂在中/饋貞&KR0123;象曰六二之&KR0123;順以巽也而孟子之母)¶
(亦曰婦人之禮精五飯&KR0456;酒漿養舅姑縫衣裳/而巳故有閨門之脩而無境外之志此之謂也)¶
<pb:KR1c0017_SBCK_020-17a>¶
(○毛氏曰無儀婦人質無威儀也○孔氏曰謂/無如丈夫折旋揖讓棣棣之多○丘氏曰婦人)¶
(尚静嘿不當有所是非/尚質慤不當爲威儀)○&KR0003;文曰&KR2103;褓也詩曰¶
　載衣之&KR2103;他計切(釋文曰韓詩/作&KR2103;音同)¶
　　一章揔述其宮室之面&KR0020;而願其親睦二章¶
　　三章述其作室之意與營築之狀至於風&KR0040;¶
　　攸除鳥䑕攸去則宮室成矣故四章言望其¶
　　外則雄壯軒翥如此五章言觀其内則髙明¶
　　深廣如此望其外則未入也故曰君子攸躋¶
　　言其方升也觀其内則巳入也故曰君子攸¶
<pb:KR1c0017_SBCK_020-17b>¶
　　寧言其旣處也六章巳下皆禱頌之辭¶
　　　斯干九章四章章七句五章章五句¶
無羊宣王考牧也(鄭氏曰厲王之時牧人之職/廢王始興而復之至此而成)¶
　孔氏曰周禮牧人掌牧六牲而阜蕃其物六牲¶
　謂牛馬羊豕犬雞此詩唯言牛羊者馬&KR0021;之所¶
　用者少豕犬雞則比牛羊爲卑故特舉牛羊以¶
　爲美也¶
誰謂爾無羊三百爲群誰謂爾無牛九十其犉(而/純)¶
(反)爾羊來思其角濈濈(莊立/反)爾牛來思其耳濕濕¶
<pb:KR1c0017_SBCK_020-18a>¶
(始立/反)¶
毛氏曰黃牛黒脣曰犉○李氏曰思辭也○毛¶
氏曰聚其角而息濈濈然(王氏曰湒濈和也羊/以善觸爲患故言其)¶
(和謂聚而不相觸也○董氏曰/&KR0003;文濈爲和則濈而比者也)呞(丑之/反)而動其¶
耳濕濕然(釋文曰呞食巳復出嚼之也〇王氏/曰牛以耳澤爲善○山隂陸氏曰牛)¶
(之爲物病則耳燥安則温潤而澤故古之視牛/者以耳&KR0021;義所謂大夫&KR0221;而毛牛尚耳○董氏)¶
(曰牛卧則耳下/垂濕者其垂也)○歐陽氏曰呼牧人而告之曰¶
誰謂爾無牛羊乎其數&KR0002;此之多也○孔氏¶
　曰羊一群有三百不知其群之有多少也牛犉¶
<pb:KR1c0017_SBCK_020-18b>¶
者有九十亦不知其不犉者之數也(董氏曰三/百維群以)¶
(群計也九十其犉以犉計也黒脣爲犉則黒眥/爲牰黒耳爲犚亦各以其數也眥才細反牰音)¶
(䄂犚/音尉)○鄭氏曰言動息濈濈濕濕者美畜産得¶
其所¶
或降于阿或飲于池或寢或訛(五戈/反)爾牧來思何¶
(河可/反)蓑(素戈/反)何笠(音/立)或負其餱(音/侯)三十維物爾牲¶
則具¶
毛氏曰訛動也何掲也蓑所以備雨笠所以禦¶
暑(孔氏曰蓑唯備雨之物笠則元以禦暑/兼可禦&KR0040;旣夕禮蓑笠注俱以爲禦&KR0040;)○蘇¶
<pb:KR1c0017_SBCK_020-19a>¶
氏曰物&KR0011;也○毛氏曰三十維物異毛色者三¶
十也(孔氏曰謂青赤黃白黒/毛色別異者各三十也)○鄭氏曰降阿飲¶
池或寢或訛言此者美其無所驚畏也(李氏曰/動息各)¶
(遂其性○王氏曰牧之/地以有阿有池爲善)○長樂劉氏曰牧之者¶
日持&KR0040;具齎餱糧從牛羊之所冝適以順其性¶
而蕃其息故牲有餘備矣(鄭氏曰&KR0021;祀/索則有之)¶
爾牧來思以薪以蒸(之丞/反)以雌以雄爾羊來思矜¶
矜兢兢(其氷/反)不騫(起䖍/反)不崩麾(毀皮/反)之以肱(古弘/反)¶
畢來旣升¶
<pb:KR1c0017_SBCK_020-19b>¶
　鄭氏曰麄曰薪細曰蒸○毛氏曰矜矜兢兢言¶
　堅彊也騫虧也崩群疾也肱臂也○朱氏曰旣¶
　盡也○毛氏曰升升入牢也○鄭氏曰牧人有¶
　餘力則取薪蒸以來歸也○王氏曰及其將歸¶
　而又辨其雌雄者視其多寡之數也爾羊來思¶
　者與夫君子于役之詩曰牛羊下來者&KR0011;也矜¶
　矜兢兢者豈非山川草木之所冝而牧之者不¶
　失其性而至於堅彊歟不騫不崩言羊得其性¶
　而無耗敗也言羊而不言牛者羊善耗敗故也¶
<pb:KR1c0017_SBCK_020-20a>¶
言羊不耗敗則牛可知矣(山隂陸氏云齊民要/術曰羊有疾輙相汙)¶
(○長樂劉氏曰不騫不崩/謂群隊脩廣望之不斷也)○鄭氏曰麾之以肱¶
　畢來旣升言馴擾從人意(長樂劉氏曰麾之以/肱謂馴擾不假笞箠)¶
(也○蘇氏曰使來則畢來/使升則旣升言其擾也)○陳氏曰畢來旣升¶
　者牧事畢也¶
牧人乃夢衆維魚矣旐(音/兆)維旟(音/餘)矣大人占之衆¶
維魚矣實維豐年旐維旟矣室家溱溱(側巾/反)¶
　歐陽氏曰衆維魚矣但言魚之多也○周官司¶
　常縣鄙建旐州里建旟(詳見/出車)○毛氏曰溱溱衆¶
<pb:KR1c0017_SBCK_020-20b>¶
　也○朱氏曰占夢之&KR0003;未詳豈古者卜筮之家¶
　有是&KR0003;與(毛氏曰隂陽和則魚衆多矣旐旟所/以聚衆也○張氏曰衆維魚矣實維)¶
(豐年豐年則民閑樂故以田以魚夢魚斯豐年/之祥也旐者旟者皆田官之所建也旐統人少)¶
(旟統人多今建旐之處/乃建旟則民庶衆矣)○王氏曰此牧成而考¶
　之之詩也故以&KR0123;祥之事終焉(陳氏曰宫室成/而考之故以人)¶
(君之夢而書其祥牧成而考/之故以牧人之夢而書其祥)○孔氏曰歳熟民¶
　滋國之休慶也¶
　　以斯干無羊之卒章觀之所願乎上者子孫¶
　　昌盛所願乎下者歳熟民滋皆不願乎其外¶
<pb:KR1c0017_SBCK_020-21a>¶
　　也彼秦漢好大喜功之主肯以是爲可願哉¶
　　　無羊四章章八句¶
節(在切/反)南山家父(音/甫)刺幽王也(鄭氏曰家父字周/大夫○孔氏曰&KR0074;)¶
(十五年天王使家父來求車上距幽王之卒七十/五歳古人字或累丗同之雲漢序曰仍叔&KR0074;五年)¶
(仍叔之子來聘仍氏或亦丗字/如趙氏丗稱孟智氏丗稱伯也)¶
　　按左傳韓宣子來聘季武子賦節之卒章杜¶
　　氏謂取式訛爾心以畜萬&KR0022;之義然則此詩¶
　　在古止名節也¶
節彼南山維石巖巖赫赫(許百/反)師尹民具爾瞻憂¶
<pb:KR1c0017_SBCK_020-21b>¶
心如惔(徒藍/反)不敢戯談國旣卒(子律/反)斬何用不監¶
(古銜/反)¶
毛氏曰興也節髙峻貌巖巖積石貌赫赫顯盛¶
貌師大師周之三公也尹尹氏爲大師(李氏曰/洪範曰)¶
(師尹惟日此師尹不可指其人如此詩曰尹氏/大師是尹氏爲大師明矣春秋書曰尹氏卒譏)¶
(丗卿也其後又書尹氏立王子/朝則尹氏之爲丗卿其來甚乆)具俱瞻視惔燔¶
也(李氏曰雲漢曰如惔如焚惔焚之&KR0011;/也○王氏曰如惔者内&KR0044;之謂也)○朱氏¶
曰卒終也○蘇氏曰斬絶也○鄭氏曰監察也¶
　○陳氏曰南山國之望大師民之瞻民之瞻大¶
<pb:KR1c0017_SBCK_020-22a>¶
　師也見其所爲如此憂心如火之燔灼第畏其¶
威不敢言爾國旣至此終滅絶矣汝何不察也¶
　○釋文曰惔韓詩作炎字書作焱¶
節彼南山有實其猗(於冝/反)赫赫師尹不平謂何天¶
方薦(徂殿/反)瘥(才何/反)喪亂弘多民言無嘉㦧(七感/反)莫¶
懲嗟¶
　蘇氏曰山之實草木是也○毛氏曰猗長也(李/氏)¶
(曰猗如緑竹/猗猗是也)薦重也(孔氏曰薦與/荐文異義同)瘥病也弘大¶
　也㦧曽也○蘇氏曰山之生物其氣平均如一¶
<pb:KR1c0017_SBCK_020-22b>¶
　凡生於其上者無不猗猗其長也○鄭氏曰責¶
　三公之不均平不如山之爲也謂何猶云何也¶
(王氏曰不平謂何/者發問之辭也)○王氏曰薦瘥者乖氣之所¶
　生曰方薦瘥則以言其薦瘥之未艾○李氏曰¶
　喪亂弘多言喪亂之大而多也民言無嘉蓋爲¶
　民無善言但怨讟耳○蘇氏曰尹氏秉國之均¶
　而不平其心則人之榮瘁勞佚有大相絶者矣¶
　是以神怒而重之以喪亂人怨而謗讟其上然¶
　尹氏曽不懲創咨嗟求所以自改也(李氏曰㦧/莫懲嗟以)¶
<pb:KR1c0017_SBCK_020-23a>¶
(見尹氏爲/惡常自若)○董氏曰天方薦瘥&KR0003;文作天方薦¶
㽨㽨殘田也¶
尹氏大(音/泰)師維周之氐(丁禮/反)秉國之均四方是維¶
天子是毗(婢尸/反)俾民不迷不弔昊天不冝空我師¶
毛氏曰氐本也均平也○長樂劉氏曰維持也¶
　○鄭氏曰毗輔也○朱氏曰弔愍也〇毛氏曰¶
空窮也○鄭氏曰師衆也〇孔氏曰尹氏爲大¶
師之官是周根本之臣(王氏曰京室以大族爲/氐朝廷以尊官爲氐氐)¶
(者安危存亡所岀也尹氏大族也大/師尊官也故曰尹氏大師維周之氐)秉國之平¶
<pb:KR1c0017_SBCK_020-23b>¶
　居權衡之任〇朱氏曰言尹氏大師維周之氐¶
而秉國之均則冝有以維持四方毗輔天子而¶
　使民不迷乃其職也○李氏曰尹氏不能如此¶
則其亂必矣故呼天而告之曰昊天不弔(歐陽/氏曰)¶
(昊天不弔/哀此下民)不冝如是之空我師¶
　　空我師如空其國空其地之&KR0011;蓋曰人之&KR0011;¶
　將滅矣甚言之也¶
弗躬弗親庶民弗信弗問弗仕勿罔君子式夷式¶
巳無小人殆瑣瑣(素火/反)姻亞則無膴(音/武)仕¶
<pb:KR1c0017_SBCK_020-24a>¶
　張氏曰仕猶事也○蘇氏曰罔欺也〇朱氏曰¶
　君子指王也〇毛氏曰夷平也○王氏曰巳廢¶
　退也孟子所謂士師不能治事則巳之與此巳¶
　同義〇毛氏曰殆危也瑣瑣小貌兩壻相謂曰¶
　亞(孔氏曰劉熈釋名云兩壻相謂曰亞者/言毎一人取姊一人取妹相亞次也)膴厚¶
　也○朱氏曰言尹氏委政於小人而以其未甞¶
　問未甞事者罔幽王而欺之故戒之曰汝之弗¶
　躬弗親庶民巳不信矣其所弗問弗事則不可¶
　以罔君子也當平其心視所任之人有不當者¶
<pb:KR1c0017_SBCK_020-24b>¶
則巳之無以小人之故而至於危殆其國也○¶
鄭氏曰瑣瑣婚姻之小人無厚任用之置之大¶
位也¶
　式夷式巳無小人殆謂尹氏所與圖事者也¶
　瑣瑣姻亞則無膴仕謂尹以親䁥而置之髙¶
　位者也¶
昊天不傭(敕龍/反)降此鞠(九六/反)訩(音/凶)昊天不惠降此¶
大戾(音/麗)君子如屇(音/戒)俾民心闋(&KR0002;穴/反)君子如夷惡¶
怒是違¶
<pb:KR1c0017_SBCK_020-25a>¶
　毛氏曰傭均也〇朱氏曰鞠窮也訩亂也○鄭¶
　氏曰惠順也戾乖也屇至也〇毛氏曰闋息也¶
　○鄭氏曰夷平易也○蘇氏曰違逺也○朱氏¶
　曰昊天不均而降此窮極之亂昊天不順而降¶
　此乖戾之變蓋無所歸咎而歸之於天也雖然¶
　所以靖之者亦在夫人而巳君子用其至則民¶
　之亂心息矣君子平其心則民之惡怒逺矣(又/曰)¶
(夫爲政不平以召禍亂者人也而詩人以爲天/實爲之者蓋無所歸咎而歸之於天也抑有以)¶
(見君臣隱諱之義焉有以見/天人合一之理焉後皆放此)○釋文曰傭韓詩¶
<pb:KR1c0017_SBCK_020-25b>¶
作庸庸易也¶
　鞠訩大戾匪降自天皆尹氏爲之也民罹其¶
　害無可奈何而歸之於天也在民視之則難¶
　在幽王爲之則易進賢而退姦蓋爲國之至¶
　理而二者之情狀惟平其心者則見之也幽¶
　　王如幡然用其至則尹氏必不居位而民之¶
　怨息矣幽王如坦然平其心則尹氏自不能¶
　逃其罪而民之惡怒逺矣夫何難哉¶
不弔昊天亂靡有定式月斯生俾民不寧憂心如¶
<pb:KR1c0017_SBCK_020-26a>¶
酲(音/呈)誰秉國成不自爲政卒勞百姓¶
鄭氏曰式用也言月月益甚也○毛氏曰病酒¶
曰酲成平也(董氏曰國之有成其紀綱法/令之所存此人主之所操也)○鄭¶
氏曰卒終也○陳氏曰不愍弔昊天亂何時定¶
　方且與歳月俱生而使民不寧○鄭氏曰我今¶
　憂之如病酒之酲矣○王氏曰秉國成者王之¶
事也○歐陽氏曰責幽王不自爲政而使此尹¶
　氏在位致百姓於憂勞也(孔氏曰王肅云言/政不由王出也)¶
　　前章旣言去尹氏之易此章復言王終不能¶
<pb:KR1c0017_SBCK_020-26b>¶
　去反使之長惡不巳或者其天意乎故曰不¶
　　弔昊天亂靡有定式月斯生俾民不寧憂心¶
　　如酲言亂之甚憂之極也秉國成者其誰乎¶
　　何爲不自爲政卒使尹氏之勞我百姓也蓋¶
　深&KR0057;幽王之專任尹氏也誰云者不敢斥王¶
　之辭也¶
駕彼四牡四牡項領我瞻四方蹙蹙(子六/反)靡所騁¶
(敕領/反)¶
　毛氏曰項大也○鄭氏曰蹙蹙縮小之貌騁馳¶
<pb:KR1c0017_SBCK_020-27a>¶
騁也○歐陽氏曰我駕此大領之四牡四顧天¶
下王室昏亂諸侯交争而四方皆無可往之所¶
　此章言幽王旣不悟賢者有去而巳於是駕¶
　彼四牡而將行四牡項領則馬之肥壯固可¶
　惟意所適也然我瞻四方則蹙蹙靡所騁蓋¶
　本根病則枝葉皆瘁是以無可往之地也¶
方茂爾惡相爾矛矣旣夷旣懌(音/亦)如相醻(市由/反)矣¶
朱氏曰茂盛也○鄭氏曰相視也視女矛矣言欲¶
戰&KR0720;相殺傷也(矛解見/秦無衣)醻如賔主飲酒相醻酢¶
<pb:KR1c0017_SBCK_020-27b>¶
　○朱氏曰言方盛其惡以相加則視其矛㦸如¶
　欲戰&KR0720;及旣夷平恱懌則相與歡然如賔主而¶
相醻酢不以爲怪也(孔氏曰言相惡旣深和解/又疾皆是無常小人○董)¶
(氏曰此小人/之常態也)○蘇氏曰小人喜怒之不可期如¶
此是以君子不忍立於其側也¶
昊天不平我王不寧不懲其心覆(芳服/反)怨其正¶
朱氏曰尹氏之不平&KR0002;天使之故曰昊天不平&KR0002;¶
是則我王亦不得寜矣○蘇氏曰然尹氏猶不¶
自懲艾乃反怨人之正巳者言其爲惡無有巳¶
<pb:KR1c0017_SBCK_020-28a>¶
也(鄭氏曰女不懲止女之/邪心而反怨憎其正也)¶
　此章篇將終矣故復嘆曰昊天其使尹氏不¶
　平乎我王其不得安寧乎今尹氏不懲創其¶
　惡覆怨正人之攻巳者方且報復而未巳吾¶
　是以憂吾君之不得寧也此憂豈爲身哉¶
家父作誦以究王訩式訛(五戈/反)爾心以畜(許六/反)萬¶
&KR0022;¶
鄭氏曰究窮也訛化也畜養也孔氏曰詩人¶
　之情不一或微加諷諭或指斥愆咎或隱匿姓¶
<pb:KR1c0017_SBCK_020-28b>¶
　名或自顯官字家父盡忠竭誠不憚誅罰故自¶
　載字焉寺人孟子亦此&KR0011;也(陳氏曰尹氏厲威/使人不得戲談而)¶
(家父作詩乃復表其詩出於巳以身當尹氏之/怒而不辭者蓋家父周之丗臣義與國俱存亡)¶
(故/也)○朱氏曰家父作爲此誦以窮究王致昏亂¶
　之所由冀其改心易慮以畜養萬&KR0022;也○范氏¶
　曰攻其惡者正其心而巳此所以爲幽王變雅¶
　之首(李氏曰孟子曰人不足與適也政不足與/間也惟大人爲能格君心之非蓋用人之)¶
(失政事之過雖皆君之非然不必先論也惟格/君心之非則政事無不善矣用人皆得其當矣)¶
　　此章篇終矣故窮其亂本而歸之王心焉致¶
<pb:KR1c0017_SBCK_020-29a>¶
　亂者雖尹氏而用尹氏者則王心之蔽也¶
　　節南山十章六章章八句四章章四句¶
正(音/政)月大夫刺幽王也¶
正月繁(扶&KR0061;/反)霜我心憂傷民之訛言亦孔之將念¶
我獨兮憂心京京哀我小心癙(音/䑕)憂以痒(音/羊)¶
　毛氏曰正月夏之四月(孔氏曰昭十七年六月/日食太史謂之正月周)¶
(六月是夏四月謂之正月/者以乾用事正純陽之月)繁多也○鄭氏曰¶
　訛僞也孔將甚大也○毛氏曰京京憂不去¶
　也(王氏曰京/京大也)○吕氏曰癙憂幽憂也與下䑕思¶
<pb:KR1c0017_SBCK_020-29b>¶
　泣血文雖小異義亦同也○毛氏曰痒病也○¶
　范氏曰正月長養之月也繁霜肅殺之氣也〇¶
　孔氏曰覩天災爲之憂傷○歐陽氏曰降霜非¶
　時天災可憂而民之訛言以害於國又甚於繁¶
　霜之害物也○董氏曰霜降非時災降于上也¶
　訛言非常禍起于下也上下相應如此則國亡¶
　無日矣(李氏曰夏商之季至於漢唐之末天災/謫見非不明甚民言謗讟非不深切而)¶
(君臣未有覺悟者蓋/不如是則國不亡也)○歐陽氏曰念我獨兮¶
　憂心京京大夫言巳獨爲王憂耳以見幽王之¶
<pb:KR1c0017_SBCK_020-30a>¶
朝多小人而君臣不知憂懼也○長樂劉氏曰¶
哀哉我之夙夜憂國顧無助我者䑕病而憂在¶
于穴内人所不知也我有癙憂至於痒病人所¶
不知也〇董氏曰訛言石經作僞言¶
　凢譸張爲幻以罔上惑衆者皆謂之訛言¶
父母生我胡俾我瘉(音/&KR0067;)不自我先不自我後好言¶
自口莠(餘乆/反)言自口憂心愈愈是以有侮¶
　毛氏曰瘉病也○鄭氏曰自從也〇王氏曰莠惡¶
　也蓋榖謂之善則莠惡可知也(蘇氏曰莠/不實也)○毛¶
<pb:KR1c0017_SBCK_020-30b>¶
氏曰愈愈憂懼也(王氏曰愈愈/憂甚之謂也)○王氏曰疾痛¶
故呼父母而傷巳適丁是時也○鄭氏曰此何¶
不出我之前居我之後窮苦之情苟欲免身訛¶
言之人善言從女口出惡言亦從女口岀女口¶
一耳善也惡也同岀其中謂其可賤憂心愈愈¶
我心憂如是與訛言者殊塗故見侵侮也(蘇氏/曰小)¶
(人傾詐反覆無愧使我憂心愈愈/日以益甚而反以侮我曰何至是)¶
憂心惸惸(其營/反)念我無禄民之無辜并(必政/反)其臣¶
僕哀我人斯于何從禄瞻烏爰止于誰之屋¶
<pb:KR1c0017_SBCK_020-31a>¶
　毛氏曰惸惸憂意也(王氏曰惸/惸獨也)○陳氏曰禄福¶
　也無禄猶言不幸也○鄭氏曰辜罪也○朱氏¶
　曰并俱也古者以罪人爲臣僕亡國所虜亦以¶
　爲臣僕故箕子曰商其淪喪我罔爲臣僕言不¶
　幸遭國之將亡與此無罪之民將隨以淪䧟而¶
　并爲臣僕未知將復從何人而受禄如烏飛不¶
　知其將止於誰之屋也(王氏曰民有欲無主乃/亂天生聦明時乂王不)¶
(能乂而民無所得禄則釋王而從禄于他烏之/爲物唯能食巳則止其屋民之從禄將如此矣)¶
(哀者哀其如此瞻/者瞻其將然也)¶
<pb:KR1c0017_SBCK_020-31b>¶
瞻彼中林侯薪侯蒸(之丞/反)民今方殆視天夢夢(莫/紅)¶
(反)旣克有定靡人弗勝(音/升)有皇上帝伊誰云憎¶
毛氏曰中林林中也○鄭氏曰侯維也林中大¶
木之處而維有薪蒸耳○爾雅曰夢夢亂也○¶
　朱氏曰皇大也上帝天之神也以其形體謂之¶
　天以其主宰謂之帝○蘇氏曰中林之木莫不¶
摧毀而維薪蒸在焉其殘之也甚矣幽王播其¶
　虐於天下大家丗族散爲皂&KR0032;亦猶是也(王氏/曰君)¶
(之剥削於民而至於盡猶人/之侵伐材木以致薪蒸者也)民方在危殆之中¶
<pb:KR1c0017_SBCK_020-32a>¶
視天之夢夢&KR0002;無能爲者不知此天理之未定¶
故也(歐陽氏曰民今方危殆而仰/瞻天則夢夢然而無所告)方其未定何¶
所不至及其旣定人未有不爲天所勝者申包¶
胥曰人衆則勝天天定亦能勝人不然天豈有¶
所憎而禍之耶適當其未定故爾¶
謂山蓋卑爲岡爲陵民之訛言寧莫之懲召彼故¶
老訊(音/信)之占夢具曰予聖誰知烏之雌雄¶
毛氏曰故老元老訊問也具曰予聖君臣俱自¶
謂聖也〇歐陽氏曰凢禽鳥之雌雄多以其首¶
<pb:KR1c0017_SBCK_020-32b>¶
　尾毛色不同而別之烏之首尾毛色雌雄不異¶
　人所難別故引以爲言○李氏曰謂山爲卑則¶
　有爲山脊者有爲大阿者而皆以爲卑民之訛¶
　言變白爲黒如此乃不懲艾之何也○孔氏曰¶
　王旣任小人不止訛言而愛好鄙碎共信徴祥¶
　召彼元老宿舊有德者但問之占夢之事言其¶
　侮慢長老也(朱氏曰方且召彼故老而問之以/不急之事○前漢藝文志曰惑者)¶
(不稽諸躬而忌妖之見是以詩刺召彼故老訊/之占夢傷其舎本而憂末不能勝凶咎也〇吕)¶
(氏曰召彼故老訊之占夢執我仇仇亦不我/力其車旣載乃棄爾輔皆不信仁賢之實也)○¶
<pb:KR1c0017_SBCK_020-33a>¶
王氏曰亂甚矣不知與故老圗此乃召而訊之¶
占夢則其迷亦甚矣唯其迷甚故君臣皆自謂¶
聖而上下同德如烏雌雄無以相別也(孔叢子/子思言)¶
(於衛侯曰君之國事將日非矣公曰何故對曰/有由然焉君岀言自以爲是而卿大夫莫敢矯)¶
(其非卿大夫岀言亦自以爲是而士庶人莫敢/矯其非君臣旣自賢矣而群下同聲賢之賢之)¶
(則順而有福矯之則逆而有禍如此則善安從/生詩曰具曰予聖誰知烏之雌雄抑亦似君之)¶
(君臣/乎)¶
謂天蓋髙不敢不局(其欲/反)謂地蓋厚不敢不蹐(井/亦)¶
(反)維號(音/豪)斯言有倫有脊哀今之人胡爲虺(暉&KR0017;/反)¶
<pb:KR1c0017_SBCK_020-33b>¶
蝪(星歷/反)¶
毛氏曰局曲也(孔氏曰曲/者曲身也)蹐累足也(&KR0003;文曰蹐/小歩也)¶
脊理也○董氏曰崔靈恩集注以虺爲蝮○毛¶
氏曰蝪螈也(孔氏曰釋魚云蠑螈&KR1340;蝪&KR1340;蝪蝘/蜓蝘蜓守宫也李廵曰蠑螈一名)¶
(蜥蝪&KR1340;蝪名蝘蜓蝘蜓名守宫○董氏曰陸璣/以虺蝪爲蠑螈鄭康成以虺蝪爲&KR1340;蝪攷詩書)¶
(無以虺/爲蝪者)○朱氏曰遭丗之亂天雖髙而不敢不¶
局地雖厚而不敢不蹐(家語曰孔子讀詩于正/月六章惕焉如懼曰彼)¶
(不逹之君子豈不殆哉從上依丗則道廢違上/離俗則身危時不興善巳獨由之則曰非妖即)¶
(妄也故賢也旣不遇夭恐不終其命焉桀殺龍/逄紂殺比干皆是&KR0011;也詩曰謂天蓋髙不敢不)¶
<pb:KR1c0017_SBCK_020-34a>¶
(局謂地蓋厚不敢不蹐此言/上下畏罪而無所自容也)○王氏曰人號呼¶
而出斯局蹐之言者非誕也乃有倫序有脊理¶
○朱氏曰哀今之人胡爲肆毒以害人而使之¶
至此乎(王氏曰當是時也人之害人/者則爲虺畏人者則爲蝪矣)¶
瞻彼阪(音/反)田有菀(音/鬱)其特天之扤(五忽/反)我如不我¶
克彼求我則如不我得執我仇仇亦不我力¶
鄭氏曰阪田﨑嶇墝(苦交/反)埆(戸角/反)之處而有菀¶
然茂特之苗○毛氏曰扤動也仇仇猶謷謷(五/報)¶
(反)也(孔氏曰釋訓云仇仇敖敖/傲也郭璞曰皆傲慢賢者)○朱氏曰力猶¶
<pb:KR1c0017_SBCK_020-34b>¶
　用力也○李氏曰視彼阪田﨑嶇之處有菀然¶
　特盛之苗亦猶昏亂之朝有挺然特立之賢者¶
　特立之苗特生於阪田之中而天爲風雨以扤¶
　動之惟恐其不勝(鄭氏曰謂/其迅疾也)亦猶賢者之特立¶
　而小人成群思有以中傷之惟恐其不及也(歐/陽)¶
(氏曰云天之扤我者君/子居危推其命於天也)○蘇氏曰方其求我以¶
　爲法也如恐失我爾○孔氏曰其得我則空執¶
　留我其禮待我謷謷然○蘇氏曰曽不力用我¶
　也書曰凢人未見聖&KR0002;不克見旣見聖亦不克¶
<pb:KR1c0017_SBCK_020-35a>¶
由聖(朱氏曰求之甚艱而棄之甚易言其無常/耳○鄭氏曰言其有貪賢之名無用賢之)¶
(實)○歐陽氏曰此章大夫自傷獨立於昏朝之¶
辭也大夫旣傷獨立而知其無如之何故於下¶
章遂及亡國之憂○釋文菀作苑¶
心之憂矣如或結之今兹之正胡然厲矣燎(力詔/反)¶
之方&KR0045;寧或滅之赫赫宗周襃(&KR0024;毛/反)姒(音/似)烕(呼恱/反)¶
之¶
孔氏曰結&KR0414;結也〇歐陽氏曰正政古用字多¶
通〇毛氏曰厲惡也○鄭氏曰火田爲燎燎之¶
<pb:KR1c0017_SBCK_020-35b>¶
　方盛之時炎熾熛怒也○毛氏曰宗周鎬京也¶
　襃國也姒姓也烕滅也(釋文曰烕/齊人語也)○鄭氏曰心¶
　憂如有結之者○歐陽氏曰我心之憂如結而¶
　國之政何其惡也(王氏曰厲危也正/危則以邪勝故也)○李氏曰¶
　火之燎于原寧有能滅之乎今也赫赫然之宗¶
　周而乃爲襃姒所滅誠可駭也(朱氏曰赫赫之/宗周而一褒姒)¶
(足以滅之/蓋傷之也)○毛氏曰幽王惑襃女以爲后詩人¶
　知其必滅周也(孔氏曰宗周未滅詩人以/襃姒&KR0075;妬知其必滅周也)○歐¶
　陽氏曰此詩上七章皆述王信訛言亂政至此¶
<pb:KR1c0017_SBCK_020-36a>¶
始言滅周主於襃姒者謂王溺女色而致昏惑¶
推其禍亂之本以歸罪也¶
終其永懷又窘(求隕/反)隂雨其車旣載乃棄爾輔載¶
輸爾載(才再反/下同)將(七羊/反)伯助予¶
毛氏曰窘困也○孔氏曰輔是可解脫之物蓋¶
如今人&KR0350;杖於輻以防輔車○鄭氏曰輸墮(許/規)¶
(反)也○毛氏曰將請也伯長也〇蘇氏曰幽王¶
日爲滛虐譬如行險而不知止君子永思其終¶
知其必有大難故曰終其永懷又窘隂雨○朱¶
<pb:KR1c0017_SBCK_020-36b>¶
　氏曰隂雨則泥濘而車易以䧟也〇毛氏曰大¶
　車重載又棄其輔〇鄭氏曰乃棄爾輔謂逺賢¶
　也棄女車輔則墮女之載乃請長者見助以言¶
　國危而求賢者巳晚矣(蘇氏曰幽王不虞難之/將至而棄賢臣焉故曰)¶
(乃棄爾輔君子求助於未危故難不至苟/其載之旣墮而後號伯以助予則無及矣)○董¶
　氏曰韓詩章句以窘爲迫¶
　　前章旣言周之必亡矣此章懷不能巳復誨¶
　　幽王曰此何等時乃棄賢者不以自助乎無¶
　　至於傾覆而誨之也¶
<pb:KR1c0017_SBCK_020-37a>¶
無棄爾輔貟(音/云)于爾輻(方六/反)屢(力住/反)顧爾僕不輸¶
爾載終踰絶險曽是不意¶
毛氏曰貟益也〇朱氏曰輔所以益輻也(孔氏/曰當)¶
(無棄爾之車輔/益於爾之輪輻)○鄭氏曰屢數(音/朔)也僕將車者¶
也○歐陽氏曰戒其無棄爾輔而益其輻又顧¶
其僕使不覆所載者謂駕車者當如此猶恐覆¶
敗而今乃履絶險而不以爲意則冝其覆矣〇¶
蘇氏曰告之而不信故又曰終踰絶險曽是不¶
意(李氏曰不棄爾輔貟于爾輻可謂慎矣猶以/爲未也而又屢顧爾僕然後不至於多難今)¶
<pb:KR1c0017_SBCK_020-37b>¶
(幽王乃終然踰於絶險之地而/不以爲意其忽於禍難可知矣)○范氏曰治天¶
下者任重道逺故以將車喻¶
魚在于沼(之紹/反)亦匪克樂(音/洛)濳雖伏矣亦孔之炤¶
(音/灼)憂心慘慘(七感/反)念國之爲虐¶
毛氏曰沼池也〇鄭氏曰炤炤易見也〇毛氏¶
曰慘慘猶戚戚也○王氏曰魚在于沼其爲生¶
巳蹙矣是以匪克樂也○蘇氏曰君子立於衰¶
亂之朝譬如魚之在沼非其所樂○王氏曰濳¶
雖伏矣亦孔之炤以譬君子雖潜伏無所容也¶
<pb:KR1c0017_SBCK_020-38a>¶
蹙而困之如此故君子憂心慘慘念國之爲虐¶
也慘慘則幽愁之至也(孔氏曰賢者在朝廷非/能有樂退而隱居雖遁)¶
(於山林之中又姓名聞徹不可以避莫知所於/〇長樂劉氏曰魚雖然潜伏於深淵亦爲罔罟)¶
(者所獲士雖隱晦於山林亦爲羅織者所麗言/危亂之丗有道君子在朝不可也在野不可也)¶
○文中子遊馬頰之谷遂至牛首之谿登降信¶
宿從者樂姚義竇威進曰夫子遂得潛乎文中¶
子曰濳雖伏矣亦孔之炤威曰聞朝廷有召子¶
議矣文中子曰彼求我則如不我得執我仇仇¶
亦不我力義曰其車旣載乃棄爾輔威曰終踰¶
<pb:KR1c0017_SBCK_020-38b>¶
絶險曽是不意文中子喟然遂歌正月終焉旣¶
而曰不可爲矣¶
彼有㫖酒又有嘉殽(戸交/反)洽比(毗志/反)其鄰昏烟孔¶
云念我獨兮憂心慇慇¶
毛氏曰洽合也○孔氏曰比親比也○毛氏曰¶
去旋也慇慇然痛也○李氏曰小人有旨酒嘉¶
殽和洽其鄰里與其親戚周旋而我獨憂之昔¶
人有言曰燕雀處堂母子相安自以爲樂也突¶
决棟焚而母子恬然不知禍之將及也今國&KR0020;¶
<pb:KR1c0017_SBCK_020-39a>¶
如此而小人徒乃群居飲酒以相樂殆燕雀之¶
&KR0011;也(王氏曰君子因蹙而小人得志有酒食以/洽比其鄰里怡懌其昏姻而昏姻甚稱&KR0003;)¶
(其爲善則君子失志窮獨其憂甚矣慇慇則疾/痛之至也○歐陽氏曰大夫旣自傷將及禍而)¶
(又哀彼衆人不知危亡可憂而猶有以酒/肴與其鄰里親戚爲樂者而我獨憂也)○釋¶
文殽作肴曰本又作殽¶
佌佌(音/此)彼有屋䔩䔩(音/速)方有穀民今之無禄夭夭¶
(於遥/反)是椓(陟角/反)哿(哥我/反)矣冨人哀此惸獨¶
毛氏曰佌佌小也䔩䔩陋也〇鄭氏曰榖禄也¶
○朱氏曰椓害也〇毛氏曰哿可獨單也〇孔¶
<pb:KR1c0017_SBCK_020-39b>¶
　氏曰佌佌然之小人彼巳有室屋之冨矣其䔩¶
　䔩然窶陋者方有爵禄之貴矣○王氏曰佌佌¶
　者有家而䔩䔩者方且有禄未艾也而民反無¶
　禄○蘇氏曰民方無福故天之夭孽並出而椓¶
　喪之(王氏曰佌佌䔩/䔩者椓害之也)冨人猶可勝也惸獨甚矣¶
(李氏曰衰亂之丗要其極也貧冨俱受其禍言/其一時之虐政冨者之財猶可以勝其求貧者)¶
(愈不/堪也)○&KR0003;文曰　小貌從人從凶詩曰　彼¶
　有屋斯氏切○後漢書蔡邕釋誨云速速方¶
　轂注謂小人乗寵方轂而行也¶
<pb:KR1c0017_SBCK_020-40a>¶
　勞役之甚者又就其間自較其輕重故曰土¶
　國城漕我獨南行困苦之甚者又就其間自¶
　較其淺深故曰哿矣冨人哀此惸獨使民至¶
　是蓋甚可憐矣¶
　　　正月十三章八章章八句五章章六句¶
十月之交大夫刺幽王也¶
十月之交朔月辛卯日有食之亦孔之醜彼月而¶
微此日而微今此下民亦孔之哀¶
　毛氏曰交日月之交㑹(孔氏曰日月交㑹謂朔/也周天三百六十五度)¶
<pb:KR1c0017_SBCK_020-40b>¶
(四分度之一日月皆右行於天一晝一夜日行/一度月行十三度十九分度之七二十九日有)¶
(餘而月行天一周追及於日而與之㑹交㑹而/日月同道則食月或在日道表或在日道裏則)¶
(不食矣又曆家爲交食之法大率以百七十三/日有竒爲限然月先在裏則依限而食者多&KR0002;)¶
(月在表雖依限而食者少杜預見其參差乃云/日月動物雖行度有大量不能不少有盈縮故)¶
(有雖交㑹而不食者或有頻交而食者此得之/矣○鄭氏曰周之十月夏之八月也八月朔日)¶
(日月交㑹而食○李氏曰唐志云十月之交以/曆推之在幽王之六年○什方張氏曰詩有夏)¶
(正無周正獨此詩爲周正可乎漢曆幽王無八/月朔食而唐曆則有之議者疑其&KR0019;㑹而爲此)¶
(也○蘇氏曰日食天變之大者也然正陽之月/古尤忌之夏之四月爲純陽故謂之正月十月)¶
(爲純隂故謂之陽月純陽而食陽/弱之甚也純隂而食隂壯之甚也)○孔氏曰古¶
<pb:KR1c0017_SBCK_020-41a>¶
　之曆書亡矣今丗有周曆魯曆者蓋漢&KR0004;爲之¶
　其交無遲速盈縮考日食之法而其年月往往¶
　參差是以漢丗通儒未有以曆考此辛卯日食¶
　者〇毛氏曰醜惡也○蘇氏曰交當朔則日食¶
　然亦有交而不食者交而食陽微而隂乗之也¶
　交而不食陽盛而隂不能掩也○朱氏曰此則¶
　係乎人事之感蓋臣子背君父妾婦乗其夫小¶
　人陵君子夷狄侵中國所感如是則隂盛陽微¶
　而日爲之食矣是以聖人於春秋每食必書而¶
<pb:KR1c0017_SBCK_020-41b>¶
詩人亦以爲醜也(孔氏曰夫以昭昭大明照臨/下土忽爾殱亡俾晝作夜其)¶
(爲怪異莫斯之甚故有伐鼔用幣之儀貶/膳去樂之數皆所以重天變警人君也)○王¶
氏曰月有盈虧虧則微矣彼月而微則固其所¶
此日而微則非其常○鄭氏曰災害將起故下¶
民亦甚可哀(蘇氏曰天變旣見君子知國之將亡/國亡則民首&KR0013;其患是以哀之也)¶
日月告凶不用其行四國無政不用其良彼月而¶
食則維其常此日而食于何不臧¶
鄭氏曰告凶告天下以凶亡之徴也行道度也¶
不用之者謂相干犯也(李氏曰望而正於黃道/是謂臣干君明則陽斯)¶
<pb:KR1c0017_SBCK_020-42a>¶
(蝕之矣朔而正於黃道是謂日壅月明則隂/爲之食矣凢日月之食者皆不用其常道)不¶
　用其良不用善人也&KR0391;善也○孔氏曰猶言一¶
　何不善○王氏曰日月告凶不用其行則以四¶
　國無政不用其良故也月食非其常也然比日¶
　食則以陽侵隂猶爲常也此日而食則爲變大¶
　矣(李氏曰春秋日食三十六月食則未/甞書豈月未甞食耶亦以爲常故爾)○左傳¶
　昭七年晉侯問於士文伯曰詩所謂彼日而食¶
　于何不臧者何也對曰不善政之謂也國無政¶
　不用善則自取謫于日月之災〇前漢劉向引¶
<pb:KR1c0017_SBCK_020-42b>¶
詩曰日月鞠凶不用其行¶
㷸㷸(于輙/反)震電不寧不令百川沸(甫味/反)騰山冢崒¶
(徂恤/反)崩髙岸爲谷深谷爲陵哀今之人胡㦧(七感/反)¶
莫懲¶
　毛氏曰㷸㷸震電貌震雷也〇朱氏曰寧安也¶
　令善也(前漢李㝷傳注雷/電失序不安不善)○毛氏曰沸岀騰乗¶
　也山頂曰冢○鄭氏曰崒崔嵬(爾雅注崒謂山/峯頭巉巖者)¶
　㦧曽也○孔氏曰幽王之時不但日食又㷸爗¶
　然有震雷之電其聲過常百川之水皆溢出而¶
<pb:KR1c0017_SBCK_020-43a>¶
　相乗山之冢頂髙峯之上崒然崔嵬者皆崩落¶
　髙大之岸䧟爲深谷深下之谷進出爲陵(毛氏/曰髙)¶
(岸爲谷深谷爲陵言易位也○陳氏曰/因山頂之髙者崩故陵谷由之以改易)所陳皆¶
　當時實事○朱氏曰災異之衆如此是冝恐懼¶
　修省改紀其政而幽王曽莫之懲也董子曰國¶
　家將有失道之敗而天乃先岀災異以譴告之¶
　不知自省又岀怪異以警懼之尚不知變而傷¶
　敗乃至此見天心仁愛人君而欲止其亂也(前/漢)¶
(劉向上䟽曰天變見於上地變動於下水泉沸/騰山谷易處其詩曰百川沸騰山冢崒崩髙岸)¶
<pb:KR1c0017_SBCK_020-43b>¶
(爲谷深谷爲陵哀今之人胡㦧/莫懲○王氏曰哀而怪之也)¶
皇父卿士畨維司徒家伯爲宰仲允膳夫聚(側留/反)¶
子内史蹶(俱衛/反)維趣(七走/反)焉楀(音/矩)維師氏&KR0233;(餘贍/反)¶
妻煽(音/扇)方處¶
　鄭氏曰皇父家伯仲允皆字畨棸蹶楀皆氏(孔/氏)¶
(曰父及伯仲是字之義畨棸蹶楀單言又/棸子以字配之若曽子閔子然故知皆氏)○朱¶
　氏曰卿士六卿之外更爲都官以揔六官之事¶
　也○鄭氏曰司徒之職掌天下土地之圖人民¶
　之數冢宰掌建&KR0022;之六典皆卿也(孔氏曰王肅/以此宰爲小)¶
<pb:KR1c0017_SBCK_020-44a>¶
(宰鄭司農宰夫注云詩曰家伯維宰謂此宰夫/也小宰宰夫經傳之中未有單稱宰以此知家)¶
(伯是冢宰也此大率以官髙爲/先而有不次者便文以取韻也)膳夫上士也掌¶
　王之飲食膳羞内史中大夫也掌爵禄廢置殺¶
　生予奪之法趣馬中士也掌王馬之政(孔氏曰/序官趣)¶
(馬下士一人此/言中士者誤也)師氏亦中大夫也掌司朝得失¶
　之事○毛氏曰&KR0233;妻襃姒美色曰&KR0233;(前漢谷永/云昔襃姒)¶
(用國宗周以喪&KR0233;妻驕扇日以不臧注魯詩小/雅十月之交篇曰此日而食于何不臧又曰閻)¶
(妻扇方處言厲王無道内寵熾盛○班倢/伃賦云悲晨婦之作戒&KR0006;哀襃閻之爲郵)煽熾¶
　也○王氏曰求變異所生以用七子七子所以¶
<pb:KR1c0017_SBCK_020-44b>¶
見寵用事則以&KR0233;妻煽方處故也&KR0233;妻言其配¶
王以色而巳非以德也煽言其&KR0020;盛若火之煽¶
然方處言方處&KR0020;未變徙也(鄭氏曰王淫於色/七子皆用嬖寵方)¶
(熾之時並處位言女謁行之甚也雖官有尊卑/權寵相連朋黨於朝是以疾焉○李氏曰群小)¶
(人用事又有艶妻交結於/内則其&KR0020;蟠結不可解也)○釋文蹶作蹷¶
抑此皇父豈曰不時胡爲我作不即我謀徹我墻¶
屋田卒汙(音/汙)萊(音/來)曰予不戕(在良/反)禮則然矣¶
朱氏曰抑發語辭〇毛氏曰時是也○朱氏曰¶
作動也即就也卒盡也○毛氏曰下則汙髙則¶
<pb:KR1c0017_SBCK_020-45a>¶
　萊(孔氏曰汙者池停水之名禮記曰汙其宫而/豬焉是也萊者草穢之名楚茨云田萊多荒)¶
(是/也)○鄭氏曰戕殘也○范氏曰前章備舉其朝¶
　之小人而皇父實尸之其餘則以&KR0011;聚而巳○¶
　王氏曰言皇父所爲自以爲是(鄭氏曰言其/不自知惡也)故¶
　作我以徙而不即我謀乃徹我墻屋使我田不¶
　獲治卑者卒汙髙者卒萊(長樂劉氏曰何爲於/我民居有大興作而)¶
(不先即我民以謀之○朱氏曰/或曰廢其田宅以爲池爲囿也)乃曰予不戕女¶
　下供上役禮則然矣然則皇父豈肯自以所爲¶
　爲不時乎(鄭氏曰言皇父旣不自知不是反云/我不殘敗女田業禮下供上役其道)¶
<pb:KR1c0017_SBCK_020-45b>¶
(當然言/文過也)¶
皇父孔聖作都于向(式亮反/下同)擇三有事亶侯多藏¶
(才浪/反)不憗(魚覲/反)遺一老俾守我王擇有車馬以居¶
徂向¶
毛氏曰向邑也(孔氏曰左傳&KR0003;桓王與鄭十二/邑向在其中杜預云河内軹縣)¶
(西有地名向上則向/在東都之畿内也)三有事國之三卿亶信也¶
侯維也○爾雅曰憗強也且也(鄭氏曰憗者心/不欲自強之辭)¶
(也)○朱氏曰徂往也○王氏曰皇父甚愚而自¶
謂甚聖故詩人因其自聖而譏之曰孔聖也(鄭/氏)¶
<pb:KR1c0017_SBCK_020-46a>¶
(曰皇父專權足/巳自比聖人)作都于向徙民而作其邑也○¶
　孔氏曰皇父封於畿内當二卿今立三有事是¶
　増一卿以比列國也(鄭氏曰禮畿/内諸侯二卿)○毛氏曰皇¶
　父擇其國之三卿信維貪淫多藏之人(鄭氏曰/三卿皆)¶
(取聚歛之臣〇王氏曰擇三有事/亶侯多藏則其用人維貨其&KR0123;也)○鄭氏曰盡¶
　將舊在位之人與之皆去○王氏曰不憗遺一¶
　老俾守我王者不自強留一老人以留衛王則¶
　又不忠敬之甚也(孔氏曰皇父矜形&KR0020;盡將王/官列職往向至向亦當反但)¶
(去時盡將之耳〇陳氏曰擇多藏之人以爲三/公懼故老在位盡出之不遺一人以保我王漢)¶
<pb:KR1c0017_SBCK_020-46b>¶
(靈帝時西園有三公之錢/在幽王時此錢歸之向矣)○鄭氏曰又擇民之¶
冨有車馬者以往居向○董氏曰以實其邑也¶
黽(民允/反)勉從事不敢告勞無罪無辜讒口囂囂(五/刀)¶
(反)下民之孽(魚列/反)匪降自天噂(子損/反)沓(徒合/反)背(蒲/妹)¶
(反)憎職競由人¶
鄭氏曰囂囂衆多貌○孔氏曰孽災害也〇蘇¶
氏曰噂聚也沓重&KR0232;也(毛氏曰噂猶噂/噂沓猶沓沓)○毛氏¶
　曰職主也〇鄭氏曰詩人賢者見時如是自勉¶
以從王事雖勞不敢自謂勞○蘇氏曰無罪猶¶
<pb:KR1c0017_SBCK_020-47a>¶
且見讒而况敢告勞乎下民之孽非天之所爲¶
也噂噂沓沓多言以相&KR0003;而背相憎專力爲此¶
者人也而豈天哉(陳氏曰噂聚談也沓猥并也/小人相見之狀如此背則憎)¶
(疾也用如此小人在位所/以興孽未可歸於天也)○前漢劉向上䟽曰¶
詩曰宻勿從事不敢告勞無罪無辜讒口嗸嗸¶
(釋文囂囂作謷謷/云韓詩作謷謷)○&KR0003;文曰僔聚也從人尊聲¶
詩曰僔沓皆憎○釋文沓作&KR0689;¶
悠悠我里亦孔之痗(莫背/反)四方有羡(徐箭/反)我獨居¶
憂民莫不逸我獨不敢休天命不徹我不敢傚我¶
<pb:KR1c0017_SBCK_020-47b>¶
反自逸¶
毛氏曰悠悠憂也痗病也羡餘也〇王氏曰徹¶
通也幽王之時天下病矣而我所居里則又甚¶
病矣(又曰此所謂譏小巳之/得失而其流及上者也)○孔氏曰四方之¶
民盡有饒餘我獨居此憂民莫不得優游自逸¶
我獨不敢休息(王氏曰凢民之不如也○李氏/曰幽王之時豈四方之民盡皆)¶
(饒羡優游大夫方言巳之勤勞/故爲此辭學詩者當以意逆之)○王氏曰不通¶
則以言其窮也其窮命也勉之而巳故不敢傚¶
我友自逸也(范氏曰時有潔身而去者巳獨/不去故曰我不敢傚我友自逸)○¶
<pb:KR1c0017_SBCK_020-48a>¶
毛氏曰親屬之臣心不能巳(陳氏曰不然則/不應不去也)○¶
董氏曰里顧野王作㾖爾雅以㾖爲病集注同¶
之今毛以里爲病蓋當毛作傳時字爲㾖也¶
　　十月之交八章章八句¶
&KR0040;無正(音/政)大夫刺幽王也雨自上下者也衆多如¶
雨而非所以爲政也¶
歐陽氏曰古之人於詩多不命題而篇名往往¶
無義例其或有命名者則必述詩之意如巷伯¶
常武之&KR0011;是也今&KR0040;無正之名據序曰雨自上¶
<pb:KR1c0017_SBCK_020-48b>¶
　下者也言衆多如雨而非政也今考詩七章都¶
無此義與序絶異當缺其所疑(劉諌議曰甞讀/韓詩有&KR0040;無極)¶
(篇序云&KR0040;無極正大夫刺幽王也比毛詩篇首/多&KR0040;無其極傷我稼穡八字○董氏曰韓詩作)¶
(&KR0040;無政正大夫刺幽王也章句曰無衆也書曰/庶草繁蕪&KR0003;文曰蕪豐也則&KR0040;衆多者其爲政)¶
(令不得一也故/爲正大夫之刺)¶
浩浩(古老/反)昊(胡老/反)天不駿(音/峻)其德降喪饑饉(其靳/反)¶
斬伐四國旻(宻巾/反)天疾威弗慮弗圖舎(音/赦)彼有罪¶
旣伏其辜若此無罪淪(音/倫)胥(息魚/反)以鋪(普烏/反)¶
王氏曰浩浩廣大流通之意○毛氏曰駿長也¶
<pb:KR1c0017_SBCK_020-49a>¶
　榖不熟曰饑&KR0188;不熟曰饉〇孔氏曰旻天上有¶
　昊天明此亦昊天(又曰定本作昊天俗本作旻/天誤也○釋文曰旻本有作)¶
(昊天者/非也)○鄭氏曰慮圖皆謀也○蘇氏曰舎置¶
　也淪䧟也○鄭氏曰鋪徧也○蘇氏曰幽王之¶
　亂民之無罪而&KR0013;禍災者無所歸咎曰天實爲¶
　之天之生物浩然其&KR0002;無窮者奈何不長其德¶
　旣又生之而又降喪亂饑饉以斬伐之哉豈天¶
　怒之迅烈曽弗之慮而弗之圖乎彼有罪者則¶
　旣伏其辜矣置而勿疑可也&KR0002;此無罪而使之¶
<pb:KR1c0017_SBCK_020-49b>¶
　相與䧟溺無不徧焉何也〇董氏曰韓詩作薰¶
　胥以痡章句曰薫帥也胥相也痡病也(前漢序/傳云烏)¶
(呼史遷薰胥以刑注晉灼曰齊韓魯詩作薰師/古曰詩小雅&KR0040;無正之篇曰&KR0002;此無罪淪胥以)¶
(鋪韓詩淪字作薰薫者謂/相薰蒸亦漸及之義耳)¶
周宗旣滅靡所止戾正大夫離居莫知我勩(夷丗/反)¶
三事大夫莫肯夙夜&KR0022;君諸侯莫肯朝夕庶曰式¶
&KR0391;覆(芳服/反)岀爲惡¶
　毛氏曰戾定也○鄭氏曰正長也(王氏曰周官/八職一曰正)¶
(六官之/長是也)○毛氏曰勩勞也○孔氏曰三事大夫¶
<pb:KR1c0017_SBCK_020-50a>¶
　王肅以三事爲三公大夫謂其屬(李氏曰徐安/道以謂周官)¶
(曰三事暨大夫舉/三公及大夫也)○朱氏曰&KR0391;善也○毛氏曰¶
　覆反也○范氏曰周宗者周爲天下之宗也○¶
　王氏曰方是時周未滅而曰旣滅者其滅之形¶
　成故也(朱氏曰周宗&KR0078;姓之宗也旣滅/言將有易姓之禍其兆旣見矣)○范氏¶
　曰靡所止戾未知天之所命民之所定也正大¶
　夫離居去位也其下大夫勞於從事故曰莫知¶
　我勩三事大夫莫肯夙夜無在公之節也&KR0022;君¶
　諸侯莫肯朝夕無尊王之禮也幽王屏棄故老¶
<pb:KR1c0017_SBCK_020-50b>¶
侮慢諸侯其大臣不使其諸侯不王故大夫憂¶
之庶王之儆懼而用善反岀於爲惡莫之懲焉¶
(孔氏曰君臣解體國將滅亡我庶幾曰王今國/危如此當改用善而王反岀爲惡○董氏曰至)¶
(此則冝反善矣庶幾其/日望之而覆岀爲惡)¶
如何昊天辟言不信如彼行邁則靡所臻凢百君¶
子各敬爾身胡不相畏不畏于天¶
毛氏曰辟法也○朱氏曰臻至也○鄭氏曰凢¶
百君子謂衆在位者○蘇氏曰幽王日益不悛¶
君子呼天而告之曰奈何哉法度之言王終莫¶
<pb:KR1c0017_SBCK_020-51a>¶
肯信者(鄭氏曰如何乎昊天痛而愬之也爲陳/法度之言不信之也○范氏曰辟言不)¶
(信法語/不從也)如人恣行而忘反我不知其所至矣旣¶
巳憂之則又告其群臣使皆敬其身○王氏曰¶
丗雖昏亂君子不可以爲惡自敬故也畏人故¶
也畏天故也(朱氏曰凢百君子不可以王惡而/自恣也亦各敬爾身而巳不敬爾)¶
(身不相畏也不相畏不畏天也○左傳季文子/曰詩曰胡不相畏不畏于天君子之不虐㓜賤)¶
(畏于/天也)¶
戎成不退飢成不遂曽(在登/反)我暬(思列/反)御憯憯(子/感)¶
(反)日瘁(徂醉/反)凡百君子莫肯用訊聽言則答&KR0626;言¶
<pb:KR1c0017_SBCK_020-51b>¶
則退¶
毛氏曰戎兵也遂安也(蘇氏曰遂進也易/曰不能退不能遂)○鄭¶
氏曰曽但也○毛氏曰暬御侍御也(國語曰居/寢有暬御)¶
(之箴○&KR0003;文曰/暬狎習相慢)瘁病也○鄭氏曰訊告也○孔¶
氏曰兵㓂巳成而不能禦而退之飢困巳成而¶
不能恤而安之○鄭氏曰曽但侍御左右小臣¶
憯憯憂之大臣無念之者(王氏曰患難如此則/凢百君子冝任其憂)¶
(責然慘慘然日瘁則我暬御而巳蓋王所親厚/聽用暬御而巳則患難之憂非其暬御誰肯任)¶
(之)○朱氏曰凢百君子莫肯以是告王者雖王¶
<pb:KR1c0017_SBCK_020-52a>¶
有問而欲聽其言則亦答之而巳不敢盡言也¶
一有譖言及巳則皆退而離居莫肯夙夜朝夕¶
於王矣其意若曰王雖不善而君臣之義豈可¶
以若是恝乎○釋文憯憯作慘慘¶
　暬御如&KR0045;雄爲郎於哀平之丗是也¶
哀哉不能言匪舌是出(尺遂/反)維躬是瘁(徂醉/反)哿矣¶
能言巧言如流俾躬處休¶
鄭氏曰瘁病也○毛氏曰哿可也哀賢人不得¶
言○鄭氏曰不能言言之拙也○李氏曰非出¶
<pb:KR1c0017_SBCK_020-52b>¶
於舌之難出於舌則躬受其瘁矣(孔氏曰哀哉/不能言之賢)¶
(者意雖欲言言則忤物&KR0002;出/是舌小人惡直將共害之)○毛氏曰可矣丗¶
所謂能言也巧言從俗如水轉流○朱氏曰使¶
其身處於安樂之地○王氏曰言小人佞而獲¶
福也(又曰忠實之人辭不能自逹而病其躬巧/言之人以能曲折應變無所凝止而俾躬)¶
(處休矣○蘇氏曰言之忠者丗之所謂不能言/也常可人意者佞人之言也此丗所謂能言也)¶
(○朱氏曰言此/所以深嘆之)¶
維曰于仕孔&KR0068;且殆云不可使得罪于天子亦云¶
可使怨及朋友¶
<pb:KR1c0017_SBCK_020-53a>¶
　毛氏曰于往也○鄭氏曰&KR0068;急也○蘇氏曰人¶
皆往仕耳曽不知仕之急且危也何者幽王之¶
　丗直道者王之所謂不可使而枉道者王之所¶
謂可使也直道者得罪于君而枉道者見怨於¶
　友此仕之所以難(孔氏曰朋友之道相切以善/今從君爲惡故朋友怨之)¶
謂爾遷于王都曰予未有室家䑕思(息嗣/反)泣血無¶
言不疾昔爾出居誰從作爾室¶
　王氏曰䑕思憂思也(范氏曰凢物之/多畏惟䑕爲甚)○毛氏曰¶
　無聲曰泣血○蘇氏曰仕之多患也故君子有¶
<pb:KR1c0017_SBCK_020-53b>¶
　去者有居者不忍王之無臣與巳之無徒也則¶
　告之使復遷于王都去者不聽而以無家辭之¶
　居者於是憂思泣血患其出言而舉皆疾之無¶
　與和之者故詰之曰昔爾之去也誰爲爾作室¶
　者而今以是辭我哉(范氏曰君子閔周之將亡/故招其在下之賢者使遷)¶
(于王都以繫天下之心○孔氏曰以其拒巳又/責之云我所以憂思泣血欲汝還者以&KR0012;特在)¶
(朝無所出言而爲小人所見憎疾故思汝爾何/爲拒我云無室家乎昔爾從王都岀居於郊外)¶
(之時誰復從汝作汝室也本汝自作之耳汝今/&KR0002;還王都亦可自作室家何當以無室爲辭也)¶
　　　雨無正七章二章章十句二章章八句三¶
<pb:KR1c0017_SBCK_020-54a>¶
　　　章章六句¶
祈父之什十篇六十四章四百二十八句¶
吕氏家塾讀詩記卷第二十¶
<pb:KR1c0017_SBCK_020-54b>¶

