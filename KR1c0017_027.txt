# -*- mode: mandoku-view; -*-
#+TITLE: 呂氏家塾讀詩記
#+DATE: 2015-09-11 23:42:41.778811
#+PROPERTY: ID KR1c0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB05n0579-027吕氏家塾讀詩記-卷二十七.
<pb:KR1c0017_SBCK_027-1a>¶
吕氏家塾讀詩記卷第二十七¶
蕩之什¶
蕩(唐黨/反)召穆公傷周室大壞也¶
　歐陽氏曰穆公見厲王無道知其必亡而自傷¶
　周室爾所以言不及厲王而逺思文王殷商也¶
　○蘇氏曰蕩之所以爲蕩由詩有蕩蕩上帝也¶
　詩序以爲天下蕩蕩無綱紀文章則非詩之意¶
　矣¶
蕩蕩上帝下民之辟(必亦/反)疾威上帝其命多辟(匹/赤)¶
<pb:KR1c0017_SBCK_027-1b>¶
(反)天生烝民其命匪諶(亦林/反)靡不有&KR0004;鮮克有終¶
歐陽氏曰蕩蕩廣大也○吕氏曰蕩蕩乎上帝¶
　吾王非下民之君乎疾威乎上帝吾王之命何¶
多僻乎窮而呼天之辭也○毛氏曰辟君也○¶
鄭氏曰多辟多邪僻烝衆鮮寡克能也〇李氏¶
　曰疾威上帝者因厲王之疾威又呼天而告之¶
也○朱氏曰諶信也天生衆民其命有不可信¶
者其降命之&KR0004;無不善者而人少能以善道自¶
終是以致此大亂蓋始爲無所歸咎之辭而卒¶
<pb:KR1c0017_SBCK_027-2a>¶
自解之如此○王氏曰民受天地之中所謂命¶
也能者養之以福不能者敗以取禍受天地之¶
中一也則靡不有&KR0004;敗以取禍者衆則鮮克有¶
終鮮克有終則命靡諶矣¶
文王曰咨咨女殷商曽是彊禦曽是掊(蒲侯/反)克曽¶
是在位曽是在服天降滔(他刀/反)德女興是力¶
歐陽氏曰二章以下乃條陳王者之過惡言此¶
等事皆殷紂所行文王咨嗟以戒於&KR0004;而厲王¶
踐而行之於終也○毛氏曰彊禦彊梁禦善也¶
<pb:KR1c0017_SBCK_027-2b>¶
服服政事也滔慢也○王氏曰所使在位在服¶
皆彊禦掊歛好勝之人也彊禦掊克是謂滔德¶
　○蘇氏曰天降是人以妖孽天下女又興而任¶
之何哉¶
　　力言任之之堅也¶
文王曰咨咨女殷商而秉義&KR0011;彊禦多懟(直&KR0011;/反)流¶
言以對冦攘式内侯作(側慮/反)侯祝(周救/反)靡届靡究¶
朱氏曰而亦女也義&KR0011;猶善道也懟怨也○王¶
氏曰女爲人君以秉義&KR0011;爲事乃彊禦多懟有¶
<pb:KR1c0017_SBCK_027-3a>¶
忠告善道則以流言對所爲如此非所以秉義¶
&KR0011;也○鄭氏曰冦盗攘竊爲姦宄者而王信之¶
　使用事於内○毛氏曰作祝詛也届極究窮也¶
　○鄭氏曰侯維也與群臣乖爭相疑而詛祝無¶
　極巳○釋文曰作本或作詛¶
　　無道之君雄猜忌克不責己而怨人故曰彊¶
　　禦多懟其聞規諌謾爲浮語以應之而心不¶
　　在焉故曰流言以對¶
文王曰咨咨女殷商女炰(白交/反)烋(火交/反)于中國歛¶
<pb:KR1c0017_SBCK_027-3b>¶
怨以爲德不明爾德時無背(布内/反)無側爾德不明¶
以無陪(蒲回/反)無卿¶
　毛氏曰炰烋猶彭亨也(鄭氏曰炰烋自/矜氣徤之貌)無背無¶
　側後無臣側無人也無陪無陪貳也無卿無卿¶
士也○陳氏曰紂虚驕作氣於中國〇朱氏曰¶
歛怨以爲德多爲可怨之事而力行之也○李¶
　氏曰亂丗之君是非顚倒邪正錯亂無人以輔¶
　弼之故也故曰不明爾德時無背無側爾德不¶
　明以無陪無卿¶
<pb:KR1c0017_SBCK_027-4a>¶
文王曰咨咨女殷商天不&KR0698;(面善/反)爾以酒不義從¶
式旣愆爾止靡明靡晦式號式呼俾晝作夜¶
蘇氏曰&KR0698;沉&KR0698;也(孔氏曰酒誥注云飲酒齊色/曰&KR0698;然則&KR0698;者&KR0698;然齊一之)¶
(辭)止容止也○陳氏曰天之立君以爲民也未¶
　甞使汝沉&KR0698;如此○朱氏曰天不使爾沈&KR0698;於¶
　酒而惟不義之從也式用也法也○䟽曰旣愆¶
　汝之容止又無明無晦而飲酒不息呌號讙呼¶
　使晝日作夜不甞視事¶
文王曰咨咨女殷商如蜩如螗(音/唐)如沸如羮小大¶
<pb:KR1c0017_SBCK_027-4b>¶
近喪人尚乎由行内奰(皮器/反)于中國覃及&KR0017;方¶
　毛氏曰蜩蟬也螗蝘(音/偃)也(孔氏曰釋虫云蜩蜋/蜩螗舎人曰皆蟬也)¶
(方語不同三輔以西爲蜩梁宋以東/謂爲蝘然則螗蝘亦蟬之别名耳)奰怒也&KR0017;¶
方逺方也(孔氏曰易旣濟/髙宗伐&KR0017;方)鄭氏曰飲酒號呼之¶
聲如蜩螗之鳴其&KR0015;語沓沓又如湯之沸羮之¶
　方熟殷紂之時君臣失道如此且喪亡矣時人¶
化之甚尚欲從而行之不知其非○王氏曰昏¶
亂如此故内自中國外及&KR0017;方莫不怒也〇孔¶
氏曰覃及延及也¶
<pb:KR1c0017_SBCK_027-5a>¶
文王曰咨咨女殷商匪上帝不時殷不用舊雖無¶
老成人尚有典刑曽是莫聽大命以傾¶
　朱氏曰非上帝爲此不善之時但以殷不用舊¶
　致此禍爾老成人舊臣典刑舊法也○王氏曰¶
　雖無老成人與圖先王舊政然典刑尚在可循¶
　守也曽是莫聽此大命所以傾也¶
　　大命國命也¶
文王曰咨咨女殷商人亦有言顚沛之揭(紀竭/反)枝¶
葉未有害本實先撥(蒲末/反)殷鑒不逺在夏后之世¶
<pb:KR1c0017_SBCK_027-5b>¶
　毛氏曰顚仆沛拔也○鄭氏曰揭蹶貌撥猶絶¶
　也言大木揭然將蹶枝葉未有折傷其根本實¶
　先絶○歐陽氏曰枝葉未有害本實先撥者謂¶
　紂時宗廟社稷猶在天下諸侯未盡叛但王自¶
　爲惡盈滿而禍敗爾蓋穆公作詩時周室尚存¶
　然知其必亡者以王爲無道根本先壞爾王者¶
　國之本也又曰殷鑒不逺在夏后之丗者言非¶
　獨文王之鑒殷殷之&KR0004;興亦鑒夏之亡矣謂今¶
　旣然則後之興者當又鑒厲王也此言傷之尤¶
<pb:KR1c0017_SBCK_027-6a>¶
　深者¶
　　　蕩八章章八句¶
抑衛武公刺厲王亦以自警也(李氏曰&KR0003;此詩者/分别以爲如何是)¶
(刺厲王如何是自警非也且如此詩首章言威儀/以刺王之不能愼其威儀也然則已亦當愼威儀)¶
(矣不必/分别也)¶
抑抑威儀維德之隅人亦有言靡哲不愚庶人之¶
愚亦職維疾哲人之愚亦維斯戾¶
　毛氏曰抑抑密也(孔氏曰舎人曰抑/抑威儀靜密也)隅廉也(孔/氏)¶
(曰隅者角也廉者稜也/角必有稜故云隅廉)○王氏曰德譬則宫城¶
<pb:KR1c0017_SBCK_027-6b>¶
　也儀譬則隅也視其隅則宫城之中可知矣有¶
　諸中必形於外故也○鄭氏曰古之賢者道行¶
　心平可外占而知内今王暴虐賢者皆佯愚不¶
　爲容貌如不肖然○王氏曰庶人之愚亦職維¶
　疾者則天性之疾也孔子曰古者民有三疾○¶
　鄭氏曰衆人無知愚是其常也賢者而爲愚畏¶
　懼於罪也¶
　　此詩以威儀爲主乃自古論修身者之所同¶
　　蓋至切至近莫過於此也厲王非特自燕喪¶
<pb:KR1c0017_SBCK_027-7a>¶
　　威儀至使賢者皆不敢修飾愚以求免其時¶
　　蓋可知矣人亦有言者時人之語也¶
無競維人四方其訓之有覺德行四國順之訏(况/于)¶
(反)謨定命逺猶辰告敬愼威儀維民之則¶
鄭氏曰競強也人君爲政無強於得賢人得賢¶
　人則天下化○李氏曰苟能得人則四方皆訓¶
　效之矣〇歐陽氏曰覺警動也言德行修著可¶
　以動人則四國服從矣○毛氏曰訏大也謨謀¶
　也辰時也○鄭氏曰猶圖也則法也○蘇氏曰¶
<pb:KR1c0017_SBCK_027-7b>¶
　人君必先任賢臣内秉德以服天下然後先事¶
　而大謀以定政命逺圖而時告之政事旣修又¶
　能敬其威儀以爲民則則所以爲國者略備矣¶
　　動民以行不以言德行者不言而信覺民之¶
　　大者也故曰有覺德行四國順之所謀不止¶
　　於一身而計天下之安危所謀不止於一時¶
　　而監百丗之損益所謂大其謀也旣大而謀¶
　　以定其命矣猶未敢輕出復長慮却顧思其¶
　　所終稽其所弊然後以時而播告焉故曰訏¶
<pb:KR1c0017_SBCK_027-8a>¶
　　謨定命逺猶辰告用人也修德也岀命也治¶
　　道之大端旣備又終之以威儀者蓋本其切¶
　　近者言之以承前章之意也¶
其在于今興迷亂于政顚覆厥德荒湛(都南反/下同)于¶
酒女雖湛樂從弗念厥紹罔敷求先王克共明刑¶
歐陽氏曰一章二章皆汎論此章乃專以刺王¶
　○王氏曰其在于今興迷亂于政者今厲王興¶
　而迷亂于政也顚覆厥德以荒湛于酒○鄭氏¶
　曰荒廢湛樂也○王氏曰汝雖湛樂之從弗念¶
<pb:KR1c0017_SBCK_027-8b>¶
爲人子孫當紹祖考言當念之也○王氏曰弗¶
念厥紹故罔敷求先王克共明刑也克共者不¶
敢慢之謂也(李氏曰曽不知先王/之成法以敬其明刑)○鄭氏曰敷¶
廣也¶
肆皇天弗尚如彼泉流無淪(音/倫)胥以亡夙興夜寐¶
洒埽廷内維民之章脩爾車馬弓矢戎兵用戒戎¶
作用逷(他歴/反)蠻方¶
王氏曰肆皇天弗尚者厲王所爲如上所刺故¶
今皇天弗尚也(李氏曰天/弗崇尚者)○毛氏曰淪率也○¶
<pb:KR1c0017_SBCK_027-9a>¶
　鄭氏曰胥皆也○朱氏曰弗尚厭弃之也天所¶
　不尚則淪胥以亡如泉流之易矣言無者戒之¶
　欲其不至是也○歐陽氏曰淪胥以亡者君臣¶
　皆將滅亡也○毛氏曰洒灑章表也逷逺也○¶
　陳氏曰王&KR0002;不愼則君臣相滔溺而俱亡矣正¶
　冝早夜自爲㓗除以爲民之章脩戎器以防内¶
　外庶幾免䧟溺也○李氏曰洒埽庭内只是脩¶
　㓗其朝廷爾當時沉荒于酒貪目前之樂而忘¶
　意外之變故戒之以脩武備也○鄭氏曰用戒¶
<pb:KR1c0017_SBCK_027-9b>¶
戎作用此備兵事之起蠻方九州之外不服者¶
　○王氏曰用攘蠻夷而逖之也¶
質爾人民謹爾侯度用戒不虞愼爾出話敬爾威¶
儀無不柔嘉白圭之玷(丁簟/反)尚可磨也斯言之玷¶
不可爲也¶
　毛氏曰質成也(歐陽氏曰/質定也)○蘇氏曰侯度天子¶
　所以御諸侯之度也天子苟内失其人民而外¶
　慢其諸侯則將有不虞之禍起〇朱氏曰話言¶
　也○鄭氏曰嘉善也○毛氏曰玷缺也○鄭氏¶
<pb:KR1c0017_SBCK_027-10a>¶
曰玉之缺尚可磨鑢而平○朱氏曰玉玷尚可¶
磨言語一失莫能救之其戒深切矣¶
　　柔者遜順之辭也¶
無易由言無曰苟矣莫捫(音/門)朕舌言不可逝矣無¶
言不讎無德不報惠于朋友庶民小子子孫繩繩¶
萬民靡不承¶
孔氏曰王無得輕易於言語無得言苟且如是¶
　假有不善人無執持我舌而不聽我言者言往¶
　則不可復改故須愼之○毛氏曰莫無捫持也¶
<pb:KR1c0017_SBCK_027-10b>¶
　○孔氏曰釋詁云朕我也自周以前朕爲通言¶
　○鄭氏曰逝往也○朱氏曰讎答也○李氏曰¶
　言出乎身加乎民行發乎邇見乎逺出其言善¶
　則千里之外應之不善則千里之外違之言行¶
　君子之樞機其施報必然不可掩也王苟能惠¶
　於朋友以及庶民小子則子孫繩繩然萬民亦¶
　莫不承順之矣惠之所及子孫且受其福則怨¶
　之所積雖子孫亦受其禍矣〇孔氏曰朋友謂¶
　諸侯及卿大夫等下及庶民之子弟小子○蘇¶
<pb:KR1c0017_SBCK_027-11a>¶
氏曰子孫繩繩而不絶也¶
　　由言言之所由發也¶
視爾友君子輯(音/集)柔爾顔不遐有愆相在爾室尚¶
不媿于屋漏無曰不顯莫予云覯神之格思不可¶
度思矧可射(音/亦)思¶
歐陽氏曰戒王起居左右當友君子和柔其顔¶
　以接之以習爲善道則庶幾逺罪也不遐遐也¶
詩人語常如此○毛氏曰輯和也西北隅謂之¶
　屋漏覯見也格至也○鄭氏曰遐逺也矧况射¶
<pb:KR1c0017_SBCK_027-11b>¶
　厭也○朱氏曰視爾獨居於室中之時當庶幾¶
　不媿于屋漏然後可無曰此非顯明之處而莫¶
　予見也當知神之至也不可得而測度又豈可¶
　厭倦而不敬乎此言當戒懼乎其所不覩恐懼¶
　乎其所不聞而愼其獨也是則修之至也¶
　　思語辭也此章戒厲王以内外交修也¶
辟爾爲德俾臧俾嘉淑愼爾止不愆于儀不&KR0427;不¶
賊鮮(息淺/反)不爲則&KR0300;我以桃報之以李彼童而角¶
實虹(户公/反)小子¶
<pb:KR1c0017_SBCK_027-12a>¶
　李氏曰辟君也人君之爲德必臧善必嘉美¶
　鄭氏曰止容止也○陳氏曰愼其容止不過愆¶
　於威儀不&KR0427;差不賊害則未有不可以爲法者¶
　○毛氏曰&KR0427;差也〇橫渠張氏曰不&KR0427;不賊則人¶
　當效之猶&KR0300;桃報李之必然〇毛氏曰童無角¶
　者也虹潰也○王氏曰童無角理譬我施惡無¶
　報我以善之理謂童而角實惑小子耳非其理¶
　也¶
　　厲王不君故戒以君爾爲德俾臧俾嘉欲其¶
<pb:KR1c0017_SBCK_027-12b>¶
　　盡君德之善也淑愼爾止不愆于儀此詩以¶
　　威儀爲主故屢言之爾以善而民以善應之¶
　　猶&KR0300;桃報李蓋必然之理彼小人日導王爲¶
　　不善而欲民應之不悖是猶童牛童羊而求¶
　　其角天下寧有此理哉潰亂王聽使至傾覆¶
　　者實此曹耳¶
荏(而甚/反)染(而漸/反)柔木言緡之絲温温恭人維德之¶
基其維哲人告之話言順德之行其維愚人覆謂¶
我&KR0427;民各有心¶
<pb:KR1c0017_SBCK_027-13a>¶
　毛氏曰緡&KR0013;也柔忍之木荏染然人則&KR0013;之弦¶
　以爲弓○歐陽氏曰人必先觀其質性之如何¶
　也○橫渠張氏曰柔和之木乃弓之材温恭之¶
　人乃德之質〇毛氏曰話言古之善言也○鄭¶
　氏曰覆猶反也&KR0427;不信也語賢知之人以善言¶
　則順行之告愚人反謂我不信民各有心二者¶
　意不同也¶
　　此章言人之質有美有惡故有可告語者有¶
　　不可告語者&KR0002;厲王蓋不可告語矣武公猶¶
<pb:KR1c0017_SBCK_027-13b>¶
　拳拳不能自巳焉下章所言是也¶
於(音/烏)乎(音/呼)小子未知臧否(音/鄙)匪手&KR0157;之言示之事¶
匪靣命之言提(音/啼)其耳借曰未知亦旣抱子民之¶
靡盈誰夙知而莫(音/暮)成¶
鄭氏曰臧善也於乎傷王不知善否我非但以¶
手&KR0157;掣之親示以其事之是非我非但對靣語¶
之親提撕其耳此言以教道之孰不可啓覺假¶
令人云王尚㓜少未有所知亦以抱子長大矣¶
不㓜少也〇歐陽氏曰靡盈不自滿○朱氏曰¶
<pb:KR1c0017_SBCK_027-14a>¶
　人&KR0002;不自盈滿能受教戒則豈有早知而反晚¶
　成者乎○毛氏曰莫晚也¶
　　武公之於厲王厚矣故不忍遽斷以爲不可¶
　　告語猶疑其未知臧否也¶
昊天孔昭我生靡樂視爾夢夢(莫空/反)我心慘慘(七/感)¶
(反)誨爾諄諄(之純/反)聽我藐藐(美角/反)匪用爲教覆用¶
爲虐借曰未知亦聿旣耄(莫報/反)¶
　毛氏曰夢夢亂也慘慘憂不樂也○鄭氏曰孔¶
　甚昭明也昊天乎乃甚明察我生無可樂也視¶
<pb:KR1c0017_SBCK_027-14b>¶
　王之意夢夢然我心之憂悶慘慘然愬其自恣¶
　不用忠臣○毛氏曰聽我藐藐藐藐然不入也¶
　○鄭氏曰我告教王口語諄諄然王聽聆之藐¶
　藐然忽略○歐陽氏曰君暗於上臣憂於下臣¶
　言甚至而君聽甚忽不以爲德而反以爲罪也¶
　○王氏曰匪以我諄諄爲教之也覆以我爲虐¶
　之也¶
　　旣耄非謂其老也猶今人責未更事者曰旣¶
　　老大矣甚言之也¶
<pb:KR1c0017_SBCK_027-15a>¶
於乎小子告爾舊止聽用我謀庶無大悔天方艱¶
難曰喪厥國取譬不逺昊天不忒(他得/反)回遹(于橘/反)¶
其德俾民大&KR0068;¶
　鄭氏曰止辭也不忒不差忒也大&KR0068;大困急也¶
　○歐陽氏曰我所告爾者非我妄言皆據舊事¶
　之巳然者庶幾聽我猶可不至於大悔也○蘇¶
　氏曰天方艱難周室曰吾將喪其國譬如夏商¶
其&KR0011;不逺天豈復有差忒不然者哉然王曽不¶
　悟益爲邪僻之行使民至於困急而無告也¶
<pb:KR1c0017_SBCK_027-15b>¶
　　史記載武公以宣王三十六年即位國語亦¶
　　稱武公年九十五作懿以自儆韋昭謂懿即¶
　　抑也&KR0003;者遂以爲此詩乃追刺厲王今考其¶
　　文如曰在于今興迷亂于政曰匪手携之言¶
　　示之事匪靣命之言提其耳曰聽用我謀庶¶
　　無大悔夫豈追刺之語乎史記國語殆未可¶
　　據一以詩爲正可也¶
　　　抑十二章三章章八句九章章十句¶
桑柔芮伯刺厲王也(鄭氏曰芮伯畿内諸侯王卿/士也字良夫○孔氏曰書序)¶
<pb:KR1c0017_SBCK_027-16a>¶
(注云芮伯周同姓國在畿内則芮伯&KR0078;姓也杜預/云芮國在馮翊臨晉縣則在西都之畿内也左傳)¶
(引大風有隧以/爲芮良夫之詩)¶
菀(音/鬰)彼桑柔其下侯旬捋(力活/反)采其劉瘼(音/莫)此下¶
民不殄心憂倉(&KR0004;亮/反)兄(音/况)塡(音/塵)兮倬彼昊天寧不¶
我矜¶
　毛氏曰興也菀茂盛貌旬言隂均也瘼病也○孔¶
　氏曰菀然而茂盛者彼桑也其葉稚而柔濡故¶
　菀然茂盛於此之時人息其下維均得䕃〇王¶
　氏曰及採其劉則其下民爲日所暴不見芘䕃¶
<pb:KR1c0017_SBCK_027-16b>¶
　而瘼矣王失德剥喪無以芘䕃其民之譬也劉¶
　殺也殺言盡之也○歐陽氏曰他木皆有枝葉¶
　而詩人獨以桑爲譬者惟桑以葉用於人常見¶
　捋采爲空枝而人不得䕃其下故以爲喻也○¶
　鄭氏曰殄絶也○毛氏曰倉喪兄滋塡乆也(孔/氏)¶
(曰倉之爲喪其義未聞况訓賜也賜人之物則/益滋多故况爲滋也釋言云烝塵也孫炎曰烝)¶
(物乆之塵則塵爲乆義古/者塵塡字同故塡得爲乆)○釋文曰兄本作况¶
　○蘇氏曰君子憂之不絶於心悲之益乆而不¶
　巳(王氏曰愴/則滋乆也)號天而訴之也○鄭氏曰倬明大¶
<pb:KR1c0017_SBCK_027-17a>¶
貌¶
四牡騤騤旟旐有翩亂生不夷靡國不泯(靣忍/反)民¶
靡有黎具禍以燼於乎有哀國歩斯頻¶
　毛氏曰騤騤不息也鳥隼曰旟&KR0027;蛇曰旐翩翩¶
在路不息也夷平泯滅也○蘇氏曰厲王之亂¶
　天下征伐不息故其民見其車馬旌旗而厭苦¶
　之○鄭氏曰亂日生不平無國不見殘滅也○¶
　王氏曰黎黒也周曰黎民秦曰黔首黎則黔首¶
　之謂也民靡有黎則是黔首靡有孑遺也〇鄭¶
<pb:KR1c0017_SBCK_027-17b>¶
　氏曰具猶俱也俱遇此禍以爲燼(歐陽氏曰/皆爲&KR0069;燼)○¶
　毛氏曰頻急也○陳氏曰嗚呼可哀乎國運如¶
　此之頻促也¶
國歩蔑資天不我將靡所止疑云徂何往君子實¶
維秉心無競誰生厲階至今爲梗(古杏/反)¶
鄭氏曰將猶養也○陳氏曰國運困窮天不我¶
養○王氏曰欲避禍亂疑於所往天下皆是也¶
則靡所止疑云徂何往也(朱氏曰徂亦往也云/往耳而果何所往也)¶
　○毛氏曰厲惡梗病也〇歐陽氏曰君子實維¶
<pb:KR1c0017_SBCK_027-18a>¶
　秉心無競誰生厲階至今爲梗者民歸咎於上¶
　之辭也言君子本無彊爭之心而何人生此禍¶
　亂之階爲今人之病意&KR0002;禍有根原其來也逺¶
　而今人適遭之耳其實刺禍由王致也¶
憂心慇慇念我土宇我生不辰逢天僤(都但/反)怒自¶
西徂東靡所定處多我覯痻(武巾/反)孔&KR0068;我圉¶
　毛氏曰宇居僤厚也圉垂也○鄭氏曰辰時也¶
　痻病也○孔氏曰念己之郷土居宅也我生不¶
　得時正逢天之厚怒使我從西而往於東無所¶
<pb:KR1c0017_SBCK_027-18b>¶
　安定而居處是逢天怒時故遭此勞役也又自¶
歎傷多矣我之所遇之病也甚急矣我之在邊¶
　垂甚勞也¶
爲謀爲毖亂况斯削告爾憂恤誨爾序爵誰能執¶
&KR0044;逝不以濯其何能淑載胥及溺¶
毛氏曰毖愼也〇鄭氏曰恤亦憂也逝猶去也¶
序爵次序賢能之爵(朱氏曰序爵辨/别賢否之道也)執&KR0044;手持¶
&KR0044;物淑善胥相及與也○蘇氏曰王豈不爲謀¶
且愼哉然而不得其道適所以長亂而自削耳¶
<pb:KR1c0017_SBCK_027-19a>¶
故告之以其所當憂誨之以叙爵曰誰能執&KR0044;¶
　而不濯者賢者之能巳亂猶濯之能解&KR0044;耳今¶
　王之所任者其何能善哉則相與入於䧟溺而¶
　巳¶
如彼遡風亦孔之僾(音/愛)民有肅心荓(普耕/反)云不逮¶
好是稼穡力民代食稼穡維寶代食維好¶
　毛氏曰遡嚮也僾唈荓使也○鄭氏曰使人唈¶
　然如嚮疾風不能息也(孔氏曰唈者風唈人氣/故云使人不能息息謂)¶
(喘/息)○蘇氏曰君子視厲王之亂悶然如遡風之¶
<pb:KR1c0017_SBCK_027-19b>¶
　唈而不息○李氏曰民有肅然之心本無怠慢¶
　而王乃使之至於不逮民無得以趨事於畎畒¶
　之間則其不逮者非民之罪也王使之也故芮¶
　伯告王曰好是稼穡言不敢輕於民力也其有¶
　功於民者則使之代食○歐陽氏曰稼穡惟寶¶
　代食維好者稼穡可寶當以禄養賢才而刺王¶
　不然也¶
天降喪亂滅我立王降此蟊賊稼穡卒痒(音/羊)哀恫¶
(音/通)中國具贅(之芮/反)卒荒靡有旅力以念穹蒼¶
<pb:KR1c0017_SBCK_027-20a>¶
歐陽氏曰天降喪亂將滅亡我王室(朱氏曰滅/我所立之)¶
(王)而歳又蝗螟爲災稼穡盡病鄭氏曰蟲食¶
苗根曰蟊食節曰賊耕種曰稼收歛曰穡卒盡¶
也痒病也恫痛也具皆哀痛乎中國之人皆空¶
　虚〇毛氏曰贅屬也(朱氏曰言危也春秋傳曰/君&KR0002;贅旒然與此贅同)¶
荒虚也○朱氏曰旅與膂同言困之極無力以¶
　念天禍也○王氏曰穹蒼天也穹言形蒼言色¶
也¶
維此惠君民人所瞻秉心宣猶考愼其相維彼不¶
<pb:KR1c0017_SBCK_027-20b>¶
順自獨俾臧自有肺腸俾民卒狂¶
　鄭氏曰惠順宣徧猶謀也考其輔相之行然後¶
　用之言擇賢之審○李氏曰古者順道之君爲¶
　百姓瞻仰者以其内能秉持其心外則宣謀猷¶
　于衆考察愼擇其相○鄭氏曰臧善也○朱氏¶
　曰自獨俾藏自以爲善也自有肺腸自有意見¶
　也狂惑也¶
　　善惡出於天下之同然者蓋曉然易見也不¶
　　順之君其所施爲其所任用皆非天下之所¶
<pb:KR1c0017_SBCK_027-21a>¶
　　謂善乃自獨使之善耳其肺腸不與人同不¶
　　可曉解此民所以惑亂也¶
瞻彼中林甡甡(所巾/反)其鹿朋友巳譖(子念/反)不胥以¶
榖人亦有言進退維谷¶
　毛氏曰甡甡衆多也谷窮也(孔氏曰谷謂山谷/墜谷是窮困之義)¶
　○鄭氏曰胥相也榖善也視彼林中其鹿軰耦¶
　行甡甡然衆多蘇氏曰朋友相譖不能相善¶
　曽鹿之不如是以進退無不䧟焉者¶
維此聖人瞻言百里維彼愚人覆狂以喜匪言不¶
<pb:KR1c0017_SBCK_027-21b>¶
能胡斯畏忌¶
　毛氏曰瞻言百里逺慮也○鄭氏曰胡之言何¶
也○李氏曰理人則逺知禍福於未萌其所瞻¶
　視而言者至於百里無逺不察也&KR0002;夫愚人則¶
反狂以喜所謂抱火厝之積薪之下火未及然¶
猶謂之安者也○朱氏曰我非不能言也如此¶
　畏忌何言王暴虐人不敢諌也¶
維此良人弗求弗迪維彼忍心是顧是復民之貪¶
亂寧爲荼毒¶
<pb:KR1c0017_SBCK_027-22a>¶
　毛氏曰迪進也〇鄭氏曰良善也國有善人王¶
　不求索不進用之有忍爲惡之心者王反顧念¶
　而重復之言其忽賢者而愛小人貪猶欲也天¶
　下之民苦王之政欲其亂亡故安爲荼毒之行¶
　相侵暴愠恚使之然〇孔氏曰荼苦菜毒螫蟲¶
　皆惡物故比惡行¶
大風有隧(音/遂)有空大谷維此良人作爲式榖維彼¶
不順征以中垢(古口/反)¶
　毛氏曰隧道也○鄭氏曰大風之行有所從而¶
<pb:KR1c0017_SBCK_027-22b>¶
　來必從大空谷之中作起式用征行也〇陳氏¶
　曰大風其徑隧由於空谷而起以興人之爲善¶
　爲不善皆有所從來也○蘇氏曰垢穢也言善¶
　人之作也以用其善小人之行也以播其穢中¶
　垢發其中之所有於外也(毛氏曰中垢/言闇&KR0115;也)¶
大風有隧貪人敗&KR0011;聽言則對誦言如醉匪用其¶
良覆俾我悖(蒲對/反)¶
　毛氏曰&KR0011;善也〇蘇氏曰風之起也有道&KR0011;之¶
　敗也有自貪人在上則&KR0011;之所由敗也〇鄭氏曰¶
<pb:KR1c0017_SBCK_027-23a>¶
　聽言道聽之言○蘇氏曰誦言先王之言也○¶
　李氏曰王之性本善但以貪人敗之故耳道聽¶
　之言則答之誦詩書之言以告之則如醉此所¶
　以見王之先入於貪人之言故也厲王旣已不¶
　用其良反使我爲悖逆之行而從貪人之所爲¶
　也¶
嗟爾朋友予豈不知而作如彼飛蟲時亦弋&KR0023;旣¶
之隂女反予來赫¶
　蘇氏曰朋友其僚友也〇鄭氏曰嗟爾朋友親¶
<pb:KR1c0017_SBCK_027-23b>¶
　而切瑳之也鳥飛亦時爲弋射者所得之往也¶
　○橫渠張氏曰予豈不知而作如彼飛蟲時亦¶
　弋獲千慮一得也(朱氏曰言彼之所/言亦必有中也)旣之隂女¶
　反予來赫予至誠密以天下之事忠告反謂予¶
　來相恐也○釋文曰赫本亦作嚇莊子云以梁¶
　國嚇我是也¶
　　厲王之朝舉無信芮伯之言者故告之曰予¶
　　豈不知而妄發哉如彼飛蟲時亦弋獲豈無¶
　　一二或中者乎¶
<pb:KR1c0017_SBCK_027-24a>¶
民之罔極職涼善背爲民不利如云不克民之回¶
遹職競用力¶
鄭氏曰職主也(朱氏曰/職專也)○毛氏曰涼薄也〇朱¶
　氏曰善背工爲反覆也○鄭氏曰克勝也〇朱¶
　氏曰民之所以貪亂不知止者由此善背之人¶
爲民所不利之事如恐不勝而力爲之也民之¶
所以邪僻者由此軰競用力而然也回遹邪僻¶
也反覆其言所以深惡之也¶
民之未戾職盗爲冦涼曰不可覆背善詈(力智/反)雖¶
<pb:KR1c0017_SBCK_027-24b>¶
曰匪予旣作爾歌¶
毛氏曰戾定也○蘇氏曰民之未定職上有盗¶
賊之臣爲之冦也○陳氏曰我薄告之以不可¶
巳爲爾反背而見詈矣朱氏曰雖汝能自文¶
飾言此亂非我所致然我巳作爾歌矣言巳得¶
其情其事巳著明不可掩覆也¶
　　此詩本厲王之亂在於用小人故於聽任之¶
　際屢致意焉一章至四章皆極言其亂也五¶
　章告之以聽任之道而憂其不能改也六章¶
<pb:KR1c0017_SBCK_027-25a>¶
　　復告以息民務農而居位食禄者不可不審¶
　　擇也七章因前章息民務農之言而深歎喪¶
　　亂飢饉之可哀也八章言治亂之分蓋其君¶
　　向背用捨所繇異路思古而傷仐也九章言¶
　　君暗於上故&KR0626;毀之俗成於下自傷處斯丗¶
　　之難也十章言朝皆小人安其危而利其菑¶
　　欲諌而不敢也十一章言王弃君子而厚小¶
　　人民不堪命而王不知也十二章言治亂皆¶
　　有所自來治由君子而亂由小人也十三章¶
<pb:KR1c0017_SBCK_027-25b>¶
　　言王之所以踈弃君子者由小人之先入也¶
　　十四章至十六章皆託與公卿儕軰言以反¶
　　覆諷切之也¶
　　　桑柔十六章八章章八句八章章六句¶
雲漢仍叔美宣王也宣王承厲王之烈内有撥亂¶
之志遇烖而懼側身脩行(下孟/反)欲銷去(起吕/反)之天¶
下喜於王化復(扶又/反)行百姓見憂故作是詩也(鄭/氏)¶
(曰仍叔周大夫也○/朱氏曰烈暴虐也)¶
　　宣王之小雅始於六月言其功也其大雅始¶
<pb:KR1c0017_SBCK_027-26a>¶
　於雲漢言其心也無是心安得有是功哉¶
倬彼雲漢昭回于天王曰於乎何辜今之人天降¶
喪亂饑饉薦(在見/反)臻靡神不舉靡愛斯牲圭璧旣¶
卒寧莫我聽¶
　孔氏曰倬然明大彼天之雲漢○鄭氏曰雲漢¶
　謂天河也昭光也○毛氏曰回轉也○鄭氏曰¶
　宣王時旱渴&KR0040;故宣王夜仰視天河望其&KR0248;焉¶
　○朱氏曰夜晴則天河明○王氏曰瞻仰昊天¶
　不見&KR0040;&KR0248;於是歎傷人之無辜而遇此喪亂饑¶
<pb:KR1c0017_SBCK_027-26b>¶
　饉也○毛氏曰薦重臻至也○鄭氏曰靡莫皆¶
　無也言王爲旱之故求於羣神無不&KR0021;也(王氏/曰羣)¶
(祀之廢則無不舉矣〇蘇氏曰/禮國之凶荒則索&KR0017;神&KR0021;之)無所愛於三牲¶
禮神之圭璧又巳盡矣王氏曰神晏然莫我聽¶
旱旣大甚藴隆蟲蟲不殄禋祀自郊徂宫上下奠¶
瘞靡神不宗后稷不克上帝不臨耗斁(丁故/反)下土¶
寧丁我躬¶
　王氏曰旱旣大甚矣則其氣藴積隆盛蟲蟲而¶
　&KR0044;也(李氏曰&KR0003;文曰蟲蟲旱氣也〇毛氏曰藴藴/而暑隆隆而雷蟲蟲而&KR0044;〇鄭氏曰隆隆而)¶
<pb:KR1c0017_SBCK_027-27a>¶
(雷非&KR0040;/雷也)○鄭氏曰爲旱故絜祀不絶從郊而至¶
　宗廟〇毛氏曰上&KR0021;天下&KR0021;地奠其禮瘞其物¶
(孔氏曰奠謂置之於地瘞謂埋之於土禮與物/皆謂爲禮事神之物酒食牲玉之屬也天言奠)¶
(其禮見燔其物地言瘞其/物亦奠其禮也互以相通)宗尊也丁當也〇王¶
　氏曰自郊徂宫上下奠瘞則天神地示人&KR0017;内¶
　外上下無不禋祀矣在宫之神莫尊於后稷旣¶
　無以勝旱災在郊之神莫尊於帝又不顧我也¶
　○蘇氏曰窮而無告故曰與其耗敗下土寧使¶
　我躬當之無使人人&KR0013;其患也¶
<pb:KR1c0017_SBCK_027-27b>¶
旱旣大甚則不可推兢兢業業如霆如雷周餘黎¶
民靡有孑遺昊天上帝則不我遺胡不相畏先祖¶
于摧(在雷/反)¶
王氏曰旱旣大甚則不可推者不可推知其故¶
也○毛氏曰兢兢恐也業業危也○鄭氏曰心¶
動意懼兢兢然業業然如有雷庭近發於上○¶
朱氏曰孑然盡貌言大亂之後周之餘民僅有¶
遺者而上天又降旱災使孑然而無復有遺(孔/氏)¶
(曰孑然&KR0012;/獨之皃)○蘇氏曰天將不復使我有遺餘胡¶
<pb:KR1c0017_SBCK_027-28a>¶
爲尚不相畏哉先祖之業將於是摧落矣¶
旱旣大甚則不可沮(在吕/反)赫赫炎炎云我無所大¶
命近止靡瞻靡顧羣公先正則不我助父母先祖¶
胡寧忍予¶
　毛氏曰沮止也赫赫旱氣也炎炎&KR0044;氣也〇鄭¶
　氏曰旱氣大盛人皆不堪言我無芘䕃而處(陳/氏)¶
(曰未知/死所也)衆民之命近將死亡曽無視頋而哀閔¶
　之○毛氏曰先正百辟卿士也(鄭氏曰百辟卿/士雩祀所及者)¶
(○孔氏曰正者長也先世爲官之長月令仲夏/乃命百官雩祀百辟卿士有益於民者注云百)¶
<pb:KR1c0017_SBCK_027-28b>¶
(辟卿士古之上公以/下勾龍后稷之&KR0011;)○歐陽氏曰父母先祖胡¶
　寧忍予詩人述宣王訴于父母及先祖爾¶
旱旣大甚滌滌(徒歴/反)山川旱魃(蒲末/反)爲虐如惔(音/談)¶
如焚我心憚(徒旦/反)暑憂心如熏羣公先正則不我¶
聞昊天上帝寧俾我遯¶
毛氏曰滌滌旱氣也山無木川無水(王氏曰山/枯川竭如)¶
(滌濯/然也)魃旱神也惔燎之也熏灼也○鄭氏曰旱¶
　氣生魃而害益甚草木燋枯如見焚燎然憚猶¶
　畏也○李氏曰羣公先正則不我聞亦上文意¶
<pb:KR1c0017_SBCK_027-29a>¶
　○蘇氏曰宣王所以祈旱者至矣而莫之答故¶
　曰苟吾之不善不當天心則寧使我遯去以避¶
　賢者無以我苦此庶民也¶
旱旣大甚黽勉畏去胡寧瘨(都田/反)我以旱憯(七感/反)¶
不知其故祈年孔夙方社不莫(音/暮)昊天上帝則不¶
我虞敬恭明神冝無悔怒¶
蘇氏曰始以旱故欲遯去以避賢者旣又以爲¶
　弃位以避憂患非人主之義故黽勉不去以求¶
　濟斯難畏不敢也○朱氏曰㦧曽也○鄭氏曰¶
<pb:KR1c0017_SBCK_027-29b>¶
　瘨病也天何曽病我以旱曽不知爲政所失而¶
　致此害○王氏曰胡寧瘨我以旱㦧不知其故¶
　則王之自反也蓋以至矣鄭氏曰虞度也我¶
　祈豐年甚早(孔氏曰月令孟春祈榖上帝/孟冬祈來年於天宗是也)&KR0021;四¶
　方與社又不晚(孔氏曰即以/社以方是也)天曽不度知我心¶
肅事明神如是明神冝不恨怒於我我何由當¶
遭此旱也○毛氏曰悔恨也¶
旱旣太甚散無友紀鞫(居六/反)哉庶正疚(音/救)哉冢宰¶
趣(七口/反)馬師氏膳夫左右靡人不周無不能止瞻¶
<pb:KR1c0017_SBCK_027-30a>¶
卬昊天云如何里¶
蘇氏曰旱旣甚國用空竭無以紀綱羣臣朋友¶
(鄭氏曰人君以羣臣爲友○王氏曰人道相友/則吉凶慶弔有紀以合之旱大甚財不足以爲)¶
(禮則無友紀○橫渠/張氏曰友宜作酉)○鄭氏曰鞠窮也庶正衆¶
官之長也疚病也窮哉病哉者念此諸臣勤於¶
事而困於食以此言勞倦也○毛氏曰歳凶年¶
榖不登則趣馬不秣(孔氏曰趣馬之官/不以粟秣養其馬)師氏㢮¶
其兵(孔氏曰師氏掌使其屬率四夷之&KR0032;各以/其兵服守王門外且蹕丗掌近王之兵故)¶
(令㢮其/兵也)馳道不除(孔氏曰不使/人除治之)&KR0021;事不縣(孔氏/曰不)¶
<pb:KR1c0017_SBCK_027-30b>¶
(縣其/樂)膳夫徹膳左右布而不脩(孔氏曰布列於/位不令有所修)¶
(造)大夫不食&KR0413;士飲酒不樂○橫渠張氏曰靡¶
　人不周無不能止自庶正而下皆使周急於民¶
　&KR0002;供御之物則凡皆可止去○鄭氏曰里憂也¶
　王愁悶於不&KR0040;但仰天曰當如我之憂何(朱氏/曰里)¶
(與漢書季布傳無俚之俚同當爲無&KR0147;頼之義/○蘇氏曰里居也宣王遭旱始欲以身當之而)¶
(不得中欲以身逃之而不能故於其終/仰而訢之於天曰將使我如何居哉)○釋文¶
　曰里本作㾖爾雅作悝(爾雅釋詁云悝憂也○/郭璞曰注詩曰悠悠我)¶
(悝)¶
<pb:KR1c0017_SBCK_027-31a>¶
瞻卬昊天有嘒(呼惠/反)其星大夫君子昭假(音/格)無贏¶
(音/盈)大命近止無棄爾成何求爲我以戾庶正瞻卬¶
昊天曷惠其寧¶
毛氏曰嘒衆星貌假至也○孔氏曰宣王以旱¶
　之故遂瞻望仰視於昊天唯見有嘒然光明之¶
衆星未有&KR0040;徴○吕氏曰昭明也贏餘也所以¶
事神者無餘矣朱氏曰大夫君子所以竭其¶
精誠而助王昭假于天者已無餘矣雖今死亡將¶
　近然不可以弃其前功當益求其所以昭假于¶
<pb:KR1c0017_SBCK_027-31b>¶
　上者而修之&KR0002;此者非求爲我之一身爾乃所¶
　以定衆正也瞻卬昊天果何時而惠我以安寧¶
乎○蘇氏曰我亦何求爲哉將以定爾庶正而¶
　巳未有民不寧而庶官定者也○鄭氏曰瞻卬¶
昊天曷惠其寧渴&KR0040;之至也¶
　　　雲漢八章章十句¶
崧髙尹&KR0123;甫美宣王也天下復(音/服)平能建國親諸¶
侯褒(保毛/反)賞申伯焉(鄭氏曰尹吉甫申伯皆周/之卿士也尹官氏申國名)¶
崧髙維嶽駿(音/峻)極于天維嶽降神生甫及申維申¶
<pb:KR1c0017_SBCK_027-32a>¶
及甫維周之翰四國于蕃四方于宣¶
毛氏曰崧髙貌山大而髙曰崧嶽四嶽也東嶽¶
岱南嶽衡西嶽華北嶽&KR0106;堯之時姜氏爲四伯¶
掌四嶽之祀述諸侯之職於周則有甫有申有¶
齊有許也駿大極至也嶽降神靈和氣以生申¶
甫(李氏曰山大而髙曰崧郭璞注曰今中嶽嵩/髙蓋依此名是凡大而髙者皆可名之曰崧)¶
(非專指中嶽也/郭璞注可見)○孔氏曰其山髙大上至于天¶
　○王氏曰甫也申也其先實主嶽事故天祚其¶
子孫則維嶽降神生甫及申也○毛氏曰翰幹¶
<pb:KR1c0017_SBCK_027-32b>¶
也(王氏曰翰垣/屋所恃以立)○王氏曰蕃言扞蔽宣言敷播¶
　○李氏曰是二人者皆爲周室之屏翰〇蘇氏¶
曰蔽其患難而宣其德澤於天下¶
　甫申意者皆宣王時賢諸侯同有功於王室¶
　　者甫雖不見於經以文意考之蓋當如此鄭¶
　　氏乃逺取訓夏贖刑之甫侯殆非也¶
亹亹申伯王纉(祖管/反)之事于邑于謝南國是式王¶
命召伯定申伯之宅登是南&KR0022;丗執其功¶
鄭氏曰亹亹勉也纉繼于於法式也申伯亹亹¶
<pb:KR1c0017_SBCK_027-33a>¶
　然勉於德以賢入爲王之卿士佐王有功王又¶
　欲使繼其故諸侯之事改大其邑使爲侯伯南¶
　方之國皆統理(孔氏曰杜預云申國在南陽宛/縣在洛邑之南也作邑於謝蓋)¶
(申伯本/國近謝)○孔氏曰申伯之賢當使南國法之○¶
　王氏曰爲申伯建國而曰邑者國之所都亦曰¶
　邑作邑于豐商邑翼翼是也○蘇氏曰謝周之¶
　南土也召伯召虎也○孔氏曰王乃命召伯先¶
　營謝邑以定申伯之居○毛氏曰登成也〇陳¶
　氏曰丗執其功者以南&KR0022;傳嗣也¶
<pb:KR1c0017_SBCK_027-33b>¶
王命申伯式是南&KR0022;因是謝人以作爾庸王命召¶
伯徹申伯土田王命傅御遷其私人¶
鄭氏曰庸功也召公旣定申伯之居王乃親命¶
之使爲法於南&KR0022;因是故謝邑之人而爲國以¶
起女之功(毛氏曰/庸城也)徹者定其井牧正其賦稅(孔/氏)¶
(曰九夫爲井隰皐之地九夫爲牧二牧/而當一井○李氏曰徹什一之法也)○毛氏¶
曰御治事之官也(蘇氏曰傳王/治事之臣也)私人家臣也(孔/氏)¶
(曰私人者對王朝之臣爲公人家臣/爲私屬也有司徹云主人降獻私人)○王氏曰¶
遷其私人使就國也¶
<pb:KR1c0017_SBCK_027-34a>¶
申伯之功召伯是營有俶(又叔/反)其城寢廟旣成旣¶
成藐藐王錫申伯四牡蹻蹻(渠略/反)鉤膺濯濯(直角/反)¶
李氏曰申伯之功言城謝之事乃召伯所營詩¶
　曰肅肅謝功召伯營之○毛氏曰俶作也○王¶
氏曰俶始也○鄭氏曰作城郭及寢廟定其人¶
　神所處〇毛氏曰藐藐美貌蹻蹻壯貌鉤膺樊¶
　纓也(孔氏曰鉤者馬婁頷之金鉤膺者謂膺上/有飾謂膺有樊纓也案巾車金路鉤樊纓)¶
(九就同姓以封申伯異姓而得此賜/者以其命爲侯伯故得車如上公)濯濯光明¶
　也○鄭氏曰已成告王王乃賜申伯爲將遣之¶
<pb:KR1c0017_SBCK_027-34b>¶
王遣申伯路車乗馬我圖爾居莫如南土錫爾介¶
圭以作爾寶往近王舅南土是保¶
孔氏曰王於是發遣申伯令使之國故贈送之¶
以大路之車○毛氏曰乗馬四馬也○鄭氏曰¶
　王以正禮遣申伯之國故復有車馬之賜因告¶
　之曰我謀女之所處無如南土之最善毛氏¶
　曰寶瑞也(鄭氏曰圭長尺二寸謂之介非諸侯/之圭故以爲寶諸侯之瑞圭自九寸)¶
(而下○王氏曰介圭非諸侯所冝有也寶玉非/所以分異姓也賜爾介圭以作爾寳則加賜焉)¶
(非常/禮也)○毛氏曰近已也(鄭氏曰近辭也如彼記/之子之記○孔氏曰近)¶
<pb:KR1c0017_SBCK_027-35a>¶
(得爲已其聲相近故箋/申之云如彼已之己)申伯宣王之舅鄭氏¶
　曰保守也安也○孔氏曰皆命遣之辭¶
　　介圭在周官雖天子所服韓奕曰以其介圭¶
　　入覲于王則當是諸侯之瑞圭蓋介之爲言¶
　　大也詩人特美大其圭而稱之非周官之介¶
　　圭也¶
申伯信邁王餞(賤淺/反)于郿(亡悲/反)申伯還南謝于誠¶
歸王命召伯徹申伯土疆以峙(直紀/反)其粻(音/張)式遄¶
(市專/反)其行¶
<pb:KR1c0017_SBCK_027-35b>¶
　鄭氏曰邁行也餞送行飲酒也時王蓋省&KR0302;周故¶
　于郿還南者北就王命于&KR0302;周而還反也謝于誠¶
　歸誠歸于謝(孔氏曰郿於漢屬右扶風在鎬京/之西申在鎬京之東南自鎬適申)¶
(塗不經郿時宣王蓋省視歧周故餞之於郿申/伯旣受命王餞還歸於鎬而後適申故言北就)¶
(還南也言謝于誠歸古人之語多倒/○朱氏曰郿在鎬京之西&KR0302;周之東)○王氏曰¶
　王旣餞之則申伯於是實歸其國也言信邁誠¶
　歸蓋以見王之數留疑於行之不果故也○鄭¶
　氏曰粻糧式用遄速也王使召公治申伯土界¶
　之所至峙其糧者令廬市有止宿之委積用是¶
<pb:KR1c0017_SBCK_027-36a>¶
速申伯之行(孔氏曰申伯未發之時王豫命召/伯令治申伯之國疆境又以峙具)¶
(其糧食在道無/闕乏故得疾至)○王氏曰前日徹申伯土田者¶
　乃始疆之也今曰徹申伯土疆則其疆定矣¶
　　是詩載封申伯如遷其私人以峙其粻莫不¶
　曲盡宣王之待元舅其恩意周浹綜理微密¶
　蓋如此也¶
申伯畨畨(音/波)旣入于謝徒御嘽嘽(吐丹/反)周&KR0022;咸喜¶
戎有良翰不顯申伯王之元舅文武是憲¶
　毛氏曰畨畨勇武貌徒御徒行者御車也朱¶
<pb:KR1c0017_SBCK_027-36b>¶
　氏曰嘽嘽者衆盛也○鄭氏曰申伯之貌有威¶
　武畨畨然戎猶女也○毛氏曰不顯申伯顯矣¶
　申伯也文武是憲言有文有武也○蘇氏曰申¶
　伯旣入于謝周人皆曰汝有良翰蔽矣文武是¶
　憲言其文武皆足法也¶
申伯之德柔惠且直揉(汝又/反)此萬&KR0022;聞于四國&KR0123;¶
甫作誦其詩孔碩其風肆好以贈申伯¶
曽氏曰前章所謂文武後章所謂柔惠且直辭¶
　雖異而實則同皆美其全德耳非謂旣文武又¶
<pb:KR1c0017_SBCK_027-37a>¶
　柔直也○孔氏曰以此順直之德揉服萬&KR0022;不¶
　順之國使之皆順其聲譽聞逹於四方○毛氏¶
　曰作是工師之誦也(孔氏曰詩者工師樂/人誦之以爲樂曲)○鄭¶
　氏曰碩大也○蘇氏曰肆極也○王氏曰此雅¶
　也而謂之風則以辭不迫切而能感動人之善¶
　心故謂之風也○鄭氏曰以此贈申伯者送之¶
　令以爲樂○孔氏曰以贈申伯則此詩之作主¶
　美申伯而已申伯有德王能建之美申伯亦所¶
　以美宣王故爲宣王詩也¶
<pb:KR1c0017_SBCK_027-37b>¶
　　其風肆好蓋詩有六義是篇雖雅其間固有¶
　　風之體也¶
　　　崧髙八章章八句¶
烝民尹&KR0123;甫美宣王也任賢使能周室中(張仲/反)興¶
焉¶
陳氏曰崧髙烝民二詩皆尹&KR0123;甫贈行之詩而¶
序詩者皆以爲美宣王何也蓋人君委任得人¶
而僚友之間賦詩以相娱樂則人君之美莫大¶
焉¶
<pb:KR1c0017_SBCK_027-38a>¶
天生烝民有物有則民之秉彞(音/夷)好(呼報/反)是懿德¶
天監有周昭假于下保兹天子生仲山甫¶
毛氏曰烝衆則法彞常懿美也仲山甫樊侯也¶
(孔氏曰爵爲侯而字仲山甫也周語稱樊仲山/甫諌宣王是山甫爲樊國之君也韋昭云食采)¶
(於樊僖二十五年左傳&KR0003;晉文公納定襄/王王賜之樊邑則樊在東都之畿内也)鄭¶
　氏曰監視假至也〇孟子曰孔子曰爲此詩者其¶
　知道乎故有物必有則民之秉彞也故好是懿¶
　德(楊氏曰孟子釋詩於其本文加四字而/已而語自明矣今之&KR0003;詩者殊不知此)○楊¶
　氏曰近取諸身百體五藏逹之於君臣父子夫¶
<pb:KR1c0017_SBCK_027-38b>¶
　婦長㓜朋友皆物也而各有則視聽言動必由¶
　禮焉此一身之則也爲君而止於仁爲臣而止¶
　於忠爲父而止於慈爲子而止於孝此君臣父¶
　子之則也夫婦有別長㓜有序朋友有信此夫¶
　婦朋友長㓜之則也皆天理之常故曰民之秉¶
　彞也故好是懿德〇李氏曰天視有周之德昭¶
　明乎下用保兹天子而生仲山甫董仲舒曰上¶
　天佑之爲生賢佐蓋謂此也○朱氏曰昭假于¶
　下言周能以明德感格于天而在下也¶
<pb:KR1c0017_SBCK_027-39a>¶
　　惟皇上帝降&KR0168;于下民固莫不秉彞好德也¶
　　蓋有鍾氣之粹者焉故曰天監有周昭假于¶
　　下保兹天子生仲山甫¶
仲山甫之德柔嘉維則令儀令色小心翼翼古訓¶
是式威儀是力天子是&KR0002;明命使賦¶
　鄭氏曰嘉美令善也儀威儀色顔色容貌翼翼¶
　恭敬古訓先王之遺典也式法也○蘇氏曰力¶
　勉也○毛氏曰&KR0002;順賦布也○王氏曰天子有¶
　明命則使仲山甫賦之¶
<pb:KR1c0017_SBCK_027-39b>¶
　　柔嘉維則不過其則也過其則斯爲弱不得¶
　　謂之柔嘉矣令儀令色小心翼翼言其表裏¶
　　柔嘉也古訓是式威儀是力言其學問進脩¶
　　也天子是&KR0002;明命使賦言其發而措之事業¶
　　也此章蓋備舉仲山甫之德¶
王命仲山甫式是百辟(音/壁)纉戎祖考王躬是保岀¶
納王命王之喉舌賦政于外四方爰發¶
鄭氏曰百辟百君戎猶女也○李氏曰王命仲¶
山甫曰我以汝爲百辟之長而繼女之祖考而¶
<pb:KR1c0017_SBCK_027-40a>¶
保我王躬觀此則知山甫之祖考甞爲是官矣¶
爲山甫乃丗其家也○朱氏曰出承而布之也¶
納行而復之也喉舌所以岀言也○鄭氏曰布¶
政於畿外天下莫不發應¶
　仲山甫之職外則緫領諸侯内則輔養君德¶
　入則典司政本岀則經營四方式云者表率¶
　儀法之謂也保云者保其身體傅之德義之¶
　謂也此章蓋備舉仲山甫之職¶
肅肅王命仲山甫將之&KR0022;國&KR0002;否(音/鄙)仲山甫明之¶
<pb:KR1c0017_SBCK_027-40b>¶
旣明且哲以保其身夙夜匪解以事一人¶
鄭氏曰將奉行&KR0002;順也順否猶臧否謂善惡也¶
夙早也一人斥天子○李氏曰王之命肅肅然¶
而嚴仲山甫將而行之¶
　明亦哲也並言之則明者哲之發哲者明之¶
　實也旣明且哲而後可以保身甚矣保身之¶
　　難也&KR0003;者或謂仲山甫事宣王則保身者非¶
　　全身逺害之謂蓋誤矣保身乃己事豈爲治¶
　　亂而増損哉身體髪膚受之父母不敢毀傷¶
<pb:KR1c0017_SBCK_027-41a>¶
　本非末節也至於偷生徇私養小失大如是¶
　　而全身逺害則君子賤之耳仲山甫在宣王¶
　　之時羣臣之任遇莫先焉而省察其身奉事¶
　其主者無一毫怠忽信所謂小心翼翼矣¶
人亦有言柔則茹(音/汝)之剛則吐之維仲山甫柔亦¶
不茹剛亦不吐不侮矜寡不畏彊禦¶
孔氏曰人有常言人之&KR0106;性莫不柔者則茹食¶
之剛者則吐出之喻見寡弱者則侵侮之彊盛¶
者則避畏之維有仲山甫則不然不侮不畏即¶
<pb:KR1c0017_SBCK_027-41b>¶
　是不茹不吐旣言其喻又言其實以充之¶
　　此言仲山甫之德剛柔不偏也而二章首舉¶
　　仲山甫之德獨以柔嘉維則蔽之崧髙稱申¶
　　伯畨畨終論其德亦曰柔惠且直然則入德¶
　　之方其可知矣¶
人亦有言德輶(餘乆/反)如毛民鮮克舉之我儀圖之¶
維仲山甫舉之愛莫助之衮職有闕維仲山甫補¶
之¶
鄭氏曰輶輕也人之言云德甚輕然而衆人寡¶
<pb:KR1c0017_SBCK_027-42a>¶
　能舉之我&KR0123;甫自我也愛惜也仲山甫能獨舉¶
　此德而行之惜乎莫能助之者多仲山甫之德¶
　歸功言耳○毛氏曰儀宜也○釋文儀作義曰¶
　毛如字冝也鄭作儀○陳氏曰圖者圖謀之(朱/氏)¶
(曰儀度也我於是而謀度其/能舉之者則惟仲山甫而巳)○毛氏曰衮冕者¶
　君之上服也○鄭氏曰衮職者不敢斥王之言¶
　也王之職有闕能&KR0024;之者仲山甫也○朱氏曰¶
　其德如是故能&KR0024;衮職之闕孟子曰惟大人爲¶
　能格君心之非仲山甫有焉¶
<pb:KR1c0017_SBCK_027-42b>¶
仲山甫岀祖四牡業業征夫捷捷(在接/反)每懷靡及¶
四牡彭彭八鸞鏘鏘(七羊/反)王命仲山甫城彼東方¶
蘇氏曰王命仲山甫城齊祖&KR0021;而行其馬業業¶
而捷其徒捷捷而敏猶常恐不及事也東方則¶
齊也○鄭氏曰彭彭行貌鏘鏘鳴聲以此車馬¶
命仲山甫使行言其盛也○毛氏曰東方齊也¶
古者諸侯之居逼隘則王者遷其邑而定其居¶
蓋去薄姑而遷於臨菑也(孔氏曰史記齊丗家/云獻公元年徙薄姑)¶
(都治臨菑計獻公當夷/王之時與此傳不合)¶
<pb:KR1c0017_SBCK_027-43a>¶
四牡騤騤(求&KR0027;/反)八鸞喈喈(音/皆)仲山甫徂齊式遄其¶
歸&KR0123;甫作誦穆如清風仲山甫永懷以慰其心¶
毛氏曰騤騤猶彭彭也喈喈猶鏘鏘也遄疾也¶
　言周之望仲山甫也清微之風化養萬物者也¶
　○朱氏曰式遄其歸不欲其乆於外也穆深長¶
也永懷旣行而有所懷思也○鄭氏曰述其美¶
以慰安其心○曽氏曰賦政于外雖亦仲山甫¶
之職然保王躬補王闕尤其所願城彼東方其¶
　心永懷蓋有所不安者尹&KR0123;甫深知之作誦而¶
<pb:KR1c0017_SBCK_027-43b>¶
告以遄歸所以安其心也¶
　　　烝民八章章八句¶
韓奕(音/亦)尹&KR0123;甫美宣王也能錫命諸侯(鄭氏曰韓/&KR0078;姓之國)¶
(也後爲晉所滅幽王九年史伯對/鄭&KR0074;公曰武王之子應韓不仕)¶
奕奕梁山維禹甸之有倬其道韓侯受命王親命¶
之纘戎祖考無廢朕命夙夜匪解䖍共(音/恭)爾位朕¶
命不易榦(古旦/反)不庭方以佐戎辟(音/壁)¶
毛氏曰奕奕大也甸治也禹治梁山除水災(鄭/氏)¶
(曰梁山之野堯時俱遭洪水禹甸/之者决除其災使成平田定貢賦)受命爲侯伯¶
<pb:KR1c0017_SBCK_027-44a>¶
　也○鄭氏曰梁山於韓國之山最髙大爲國之¶
　鎭所望祀焉故美大其貌奕奕然梁山今左馮¶
　翊夏陽西北倬倬然著明〇蘇氏曰禹貢所謂¶
　治梁及歧者在今同之韓城將言韓侯故先欽¶
　其國曰梁山之下有倬然之道此韓侯所從朝¶
　周以受命者也○釋文曰倬明貌韓詩作晫○¶
　陳氏曰梁山禹治水其功有&KR0013;於此山者自禹¶
　之後無傳焉〇鄭氏曰戎猶女也朕我也○毛¶
　氏曰䖍固也○鄭氏曰古之恭字或作共榦作¶
<pb:KR1c0017_SBCK_027-44b>¶
楨榦而正之戎辟女君王自謂也○孔氏曰王¶
親自命之云當紹繼汝祖考之舊職復爲侯伯¶
　○王氏曰旣命之纘汝祖考又戒使其無廢朕¶
命䖍共爾位旣戒以夙夜匪懈䖍共爾位又戒¶
以朕命不復改易當榦不庭方以佐汝辟也不¶
庭方謂不寧侯也(蘇氏曰不庭/不來庭也)¶
四牡奕奕孔脩且張韓侯入覲以其介圭入覲于¶
王王錫韓侯淑旂綏章簟茀(音/弗)錯衡玄衮赤舄(音/昔)¶
鉤膺鏤(音/漏)錫(音/羊)鞹(苦郭/反)鞃(&KR0002;弘/反)淺(莫歴/反)鞗(音/條)革¶
<pb:KR1c0017_SBCK_027-45a>¶
金厄¶
毛氏曰脩長張大覲見也○鄭氏曰韓侯乗長¶
大之四牡奕奕然以時覲於宣王○孔氏曰毛¶
氏於崧髙以介圭爲所執之瑞則此言介圭亦¶
爲瑞也(朱氏曰覲禮執圭贄所以合瑞也〇鄭/氏曰覲於王而奉享禮貢其國所出之)¶
(寶〇孔氏曰箋以入覲于王爲行享禮介圭則/是爲享之物大行人陳諸侯見王之禮云廟中)¶
(將幣/三享)○鄭氏曰此覲乃受命先言受命者顯其¶
美也(王氏曰謂韓侯來/朝多錫以厚之)○毛氏曰淑善也交龍¶
爲旂(鄭氏曰善旂旂/之善色者也)綏大綏也(孔氏曰即王制/所謂天子殺下)¶
<pb:KR1c0017_SBCK_027-45b>¶
(大綏者夏采注云徐州貢夏翟之羽有虞氏以/爲綏後丗或無染鳥羽而用之或以旄牛尾爲)¶
(之綴於幢上所謂注旄於竿首者然則綏者即/交龍旂竿所建與旂共一竿爲貴賤之表章故)¶
(云綏/章)○鄭氏曰簟茀&KR0238;簟以爲車蔽今之藩¶
　也(孔氏曰巾車云王之喪車五乗其五曰&KR0238;車/藩蔽注云&KR0238;席以爲之此車禫所乗也禫將)¶
(即&KR0123;尚以&KR0238;席爲茀/明&KR0123;車之等&KR0238;之也)○毛氏曰錯衡文衡也(孔/氏)¶
(曰錯置文采/爲車之衡)○孔氏曰玄衮以玄爲衣而畫以¶
　衮龍赤舄赤色之舄○鄭氏曰鉤膺樊纓也眉¶
　上曰錫刻金飾之今當盧也(孔氏曰馬鞅鉤以/金爲之膺上有飾)¶
(即樊纓是也樊讀如鞶帶之鞶謂今馬大帶纓/當盧者當馬之額盧在眉眼之上按巾車玉路)¶
<pb:KR1c0017_SBCK_027-46a>¶
(錫樊纓金路鉤樊纓注云金路無錫有鉤此/言鉤膺必金路矣而得有鏤錫者蓋特賜之)○¶
　毛氏曰鞹革也鞃軾中也(孔氏曰鞹者去毛之/皮也軾者兩較之間)¶
(有橫木可慿者也鞹鞃者蓋以去毛/之皮施於軾之中央持車使牢固也)淺虎皮淺¶
　毛也幭覆式也(孔氏曰幭禮記作幦周禮作䄙/莫歴反字異而義同玉藻言有)¶
(羔幦鹿幦春官巾車言大䄙豻䄙皆以有/毛之皮爲幦幦是覆蓋之名覆在軾上也)○鄭¶
　氏曰鞗革謂轡也以金爲小環往往纒搤之(孔/氏)¶
(曰轡首謂之革往往/者言其非一二處也)○王氏曰淑旂綏章於紼¶
　後建之簟茀在後衡在左右鉤膺鏤錫鞹鞃淺¶
　幭鞗革金厄則皆在前¶
<pb:KR1c0017_SBCK_027-46b>¶
韓侯出祖出宿于屠(音/徒)顯父(音/甫)餞之清酒百壷其¶
殽維何炰(薄交/反)鼈鮮魚其蔌(音/速)維何維筍(恤尹/反)及¶
蒲其贈維何乗馬路車籩豆有且(子餘/反)侯氏燕胥¶
　鄭氏曰祖將去而犯軷也旣覲而反國必祖者¶
　尊其所往去則如始行焉祖於國外畢乃出宿○¶
　毛氏曰屠地名也○鄭氏曰顯父周之卿士也¶
　餞送之故有酒○孔氏曰清美之酒乃多至於¶
　百壷○鄭氏曰炰鼈以火熟之也鮮魚中鱠者¶
　也○毛氏曰蔌菜殽也○鄭氏曰筍竹萌也蒲¶
<pb:KR1c0017_SBCK_027-47a>¶
　深蒲也(孔氏曰醢人注云深/蒲蒲始生水中是也)贈送也王旣使顯¶
　父餞之又使送以車馬所以贈厚意也且多貌¶
　胥皆也諸侯在京師未去者於顯父餞之時皆¶
　來相與燕其籩豆且然榮其多也(朱氏曰/胥辭也)¶
　　覲禮稱來朝之諸侯皆曰侯氏然則此所謂¶
　　侯氏或者專指韓侯也歟¶
韓侯取妻汾(符云/反)王之甥蹶(俱衛/反)父之子韓侯迎¶
止于蹶之里百兩彭彭八鸞鏘鏘不顯其光諸娣¶
(大計/反)從之祁祁(巨移/反)如雲韓侯顧之爛其盈門¶
<pb:KR1c0017_SBCK_027-47b>¶
　朱氏曰此言韓侯旣覲而還遂以親迎也〇毛¶
　氏曰蹶父卿士也○鄭氏曰汾王厲王也厲王¶
　流于彘在汾水之上故詩人因以號之(孔氏曰/彘於漢)¶
(則河東永安縣也/永安西臨汾水)姊妺之子爲甥王之甥卿士¶
　之子言尊貴也于蹶之里蹶父之里百兩百乗¶
　不顯顯也光猶榮也氣有光榮也○孔氏曰每¶
　車皆有八鸞之聲毛氏曰祁祁徐靚也如雲¶
　言衆多也諸侯一娶九女二國媵之諸娣衆妾¶
　也(鄭氏曰媵者/必姪娣從之)○孔氏曰其妻出於蹶父之門¶
<pb:KR1c0017_SBCK_027-48a>¶
　諸娣隨而從之如雲韓侯於是回顧而視之見¶
　其鮮明粲爛然其盈滿於蹶父之門也¶
蹶父孔武靡國不到爲(于僞/反)韓姞(其一/反)相攸莫如¶
韓樂孔樂韓土川澤訏訏(况甫/反)魴(音/房)鱮(音/序)甫甫麀¶
(音/憂)鹿&KR2197;&KR2197;(愚甫/反)有熊有羆有貓(如字又/武交反)有虎慶旣¶
令居韓姞燕譽¶
　毛氏曰姞蹶父姓也○鄭氏曰相視攸所也蹶¶
　父甚武徤爲王使於天下國國皆至爲其女視¶
　其所居韓國最樂○毛氏曰訏訏大也甫甫然¶
<pb:KR1c0017_SBCK_027-48b>¶
　大也&KR2197;&KR2197;然衆也貓似虎淺毛者也○鄭氏曰¶
　甚樂矣韓國之土也川澤寛大衆魚禽獸備有¶
　言饒冨也○朱氏曰慶喜也令善也喜其有此¶
　善居也〇鄭氏曰韓姞則安之盡其婦道有顯¶
　譽(蘇氏曰/譽樂也)○王氏曰韓侯娶妻何豫於王政而¶
　詩言此蓋汾王失道王室幾喪爲諸侯所卑侮¶
　則王甥亦安能相攸惟宣王任賢使能然後汾¶
　王之甥更爲樂國賢君之所願娶而威儀備具¶
　光顯如此乃所謂&KR0022;之榮懷也¶
<pb:KR1c0017_SBCK_027-49a>¶
　古者任遇方靣之臣旣盡其禮復恤其私使¶
　之内外光顯體安志平然後能展布自竭爲¶
　　王室之屏翰詩人述宣王能錫命諸侯而因¶
　　道其娶之盛其意蓋在於此而王室尊安人¶
　　情暇樂亦莫不在其中矣靡國不到特言渉¶
　　歴&KR0022;國之多非必國國皆至也¶
溥彼韓城燕師所完以先祖受命因時百蠻王錫¶
韓侯其追其貃(武伯/反)奄受北國因以其伯實墉實¶
壑實畒實籍獻其&KR0411;(音/毗)皮赤豹黃羆¶
<pb:KR1c0017_SBCK_027-49b>¶
　鄭氏曰溥大也○毛氏曰師衆也○朱氏曰董¶
　氏曰燕召公之國也疑韓&KR0004;封時王命以其衆¶
　爲築此城也○毛氏曰因時百蠻長是蠻服之¶
　百國也追貃戎狄國也奄撫也(鄭氏曰撫柔其/所受北靣之國)¶
　實墉實壑言髙其城深其壑也〇蘇氏曰王以¶
　韓侯之先因是百蠻而長之故錫之以追人貃¶
　人受之以北方之國使復爲之伯焉韓侯於是¶
　命諸侯各修其城池治其田畒正其稅法以時¶
　貢其所有於王○釋文曰壑城池也○鄭氏曰¶
<pb:KR1c0017_SBCK_027-50a>¶
　籍稅也(孔氏曰公羊傳曰什一/而籍是籍爲稅之義也)○孔氏曰所部¶
　諸國之城壑也釋獸云&KR0411;白狐郭璞曰一名執¶
　夷虎豹之屬也陸機曰&KR0411;似虎或曰似熊赤豹¶
　毛赤而文黒羆大於熊有黃羆赤羆&KR0411;言皮則¶
　豹羆亦獻皮也¶
　　春秋之時城邢城楚丘城縁陵城&KR0142;之&KR0011;皆¶
　　合諸侯爲之覇令尚如此則周之盛時命燕¶
　　城韓固常政也¶
　　　韓奕六章章十二句¶
<pb:KR1c0017_SBCK_027-50b>¶
江漢尹&KR0123;甫美宣王也能興衰撥亂命召公平淮¶
夷(鄭氏曰召公召/穆公也名虎)¶
　陳氏曰淮夷之地不一徐州在淮北徐州有夷¶
　則淮夷之在北者也楊州在淮南楊州有夷則¶
　淮夷之在南者也江漢常武二篇同爲宣王之¶
　詩而同言淮夷召虎旣平淮夷而告成于王矣¶
　常武之詩又曰鋪敦淮墳仍執醜虜故知淮夷¶
　之地不一以地理考之曰江漢之滸王命召虎¶
　者是淮南之夷也&KR0002;在淮北則江漢非所由入¶
<pb:KR1c0017_SBCK_027-51a>¶
　之路矣曰率此淮浦省此徐土者是淮北之夷¶
也&KR0002;在淮南則徐土非聮接之地矣¶
江漢浮浮武夫滔滔(吐刀/反)匪安匪遊淮夷來求旣¶
出我車旣設我旟匪安匪舒淮夷來鋪¶
鄭氏曰江漢之水合而東流浮浮然(孔氏曰/禹貢嶓)¶
(冢導&KR0222;東流爲漢又東爲滄浪之水過三澨至/于大别南入于江是到大别之南漢與江合東)¶
(流也漢書地里志大别在廬江安豐縣界則江/漢合處在楊州之境也如此則召公伐淮夷當)¶
(在淮水之南魯僖所伐淮夷應在/淮水之北當淮之南北皆有夷也)○王氏曰武¶
　夫滔滔則以其衆逝也○蘇氏曰行者皆莫敢¶
<pb:KR1c0017_SBCK_027-51b>¶
　安徐曰吾之來也維淮夷是求是鋪言用命也¶
　○鄭氏曰車戎車也鳥隼曰旟〇朱氏曰鋪陳¶
　也陳師以伐之也○勃海胡氏曰杜預云禹貢¶
　漢水至大别南入江在江夏界䟽謂大別在廬¶
　江安豐縣按漢水入江乃今漢陽軍之大别山¶
　山之北漢口是也漢口亦曰&KR0198;口亦曰夏口江¶
　東即鄂州江夏郡也至安豐一千五百里豈江¶
　漢相合古今不同哉¶
　　胡氏辨江漢合流旣得之矣但去淮夷絶逺¶
<pb:KR1c0017_SBCK_027-52a>¶
　　於經文頗不合或者㑹江漢諸侯之師以伐¶
　　之歟¶
江漢湯湯(書羊/反)武夫洸洸(音/光)經營四方告成于王¶
四方旣平王國庶定時靡有爭王心載寧¶
　孔氏曰湯湯然流盛○毛氏曰洸洸武貌〇鄭¶
氏曰召公旣受命伐淮夷服之復經營四方告¶
功於王(蘇氏曰遂經營其/旁國以告於王)庶幸時是也載之言¶
則也○孔氏曰無有叛戾乖爭者¶
江漢之滸(音/虎)王命召虎式辟四方徹我疆土匪疚¶
<pb:KR1c0017_SBCK_027-52b>¶
(音/救)匪&KR0068;王國來極于疆于理至于南海¶
　朱氏曰此下四章皆述王&KR0125;命召穆公與公復¶
　于王之辭首尾大抵&KR0011;今人所藏古器物銘識¶
蓋古人文字之常體也再言江漢之滸者繫上¶
　事起下事也〇陳氏曰王命召虎自彼江漢之¶
　滸而伐之非謂宣王臨江漢之地而命召虎也¶
　○鄭氏曰滸永涯也疚病&KR0068;急極中也○蘇¶
　氏曰王命召公闢四方之侵地而治其疆界非¶
　以病之非以急之也使來於王國取中焉耳召¶
<pb:KR1c0017_SBCK_027-53a>¶
　公於是疆理其地至南海而止○李氏曰于疆¶
　于理至于南海此以見復文武之境土也¶
　　淮夷在南故極其逺而言之曰至于南海¶
王命召虎來旬來宣文武受命召公維翰無曰予¶
小子召公是似肈敏戎公用錫爾祉¶
　毛氏曰旬徧也○蘇氏曰宣布也○朱氏曰自¶
　江漢之滸言之故曰來言王命召虎來此江漢¶
　之滸徧治其事以布王命○鄭氏曰召康公名¶
奭召虎之始祖也昔文王武王受命召康公爲¶
<pb:KR1c0017_SBCK_027-53b>¶
　之楨幹之臣故述其祖之功以勸之○陳氏曰¶
　汝不必言事我小子之故自當繼似汝先祖康¶
　公(李氏曰汝今無以我爲小子不/足與有爲當繼召康公之功也)○毛氏曰敏¶
　疾公事也○蘇氏曰汝敏於戎事我是用錫汝¶
　以福¶
　　肈始也自召康公之後其風烈寂寥無聞矣¶
　　至穆公始復敏於從事以繼其烈¶
&KR0117;(力之/反)爾圭瓚(才旱/反)秬(音/巨)鬯(&KR0004;亮/反)一卣(音/酉)告于文¶
人錫山土田于周受命自召祖命虎拜稽首天子¶
<pb:KR1c0017_SBCK_027-54a>¶
萬年¶
　毛氏曰&KR0117;賜也九命賜圭瓚秬鬯(孔氏曰賜汝/以圭柄之玉)¶
(瓚)文人文德之人也○鄭氏曰秬鬯黒&KR0112;酒也¶
　謂之鬯者芬香條鬯也王錫召虎以鬯酒一尊¶
　使以&KR0021;其宗廟告其先祖○孔氏曰釋器云卣¶
　中尊案鬱人掌和鬱鬯以實彞而陳之則鬯當¶
　在彞而此及尚書左傳皆云秬鬯一卣者當&KR0021;¶
　之時乃在彞賜時未&KR0021;故卣盛之○鄭氏曰周¶
　歧周也自用也宣王欲尊顯召虎故如&KR0302;周使¶
<pb:KR1c0017_SBCK_027-54b>¶
　受山川土田之賜命用其祖召康公受封之禮¶
　&KR0302;周周之所起爲其先祖之靈故就之(孔氏曰/時實周)¶
(丗而特言于周受命明非京師以虎祖康公在/&KR0302;周事文武有功而受采地今虎嗣其業功與)¶
(之等故往&KR0302;周命之&KR0021;統云賜爵禄必/於大廟以&KR0302;是周之所起有别廟在焉)拜稽首¶
　者受王命䇿書也臣受恩無可以報謝者稱言¶
　使君壽考而巳¶
虎拜稽首對揚王休作召公考天子萬壽明明天¶
子令聞(音/問)不巳矢其文德洽此四國¶
　鄭氏曰揚稱揚對答休美作爲也〇毛氏曰考¶
<pb:KR1c0017_SBCK_027-55a>¶
　成也○陳氏曰王休王之休命也召虎受此休¶
　命以對揚於王下以告成於召公(朱氏曰作召/公考當闕之)¶
(以俟/知者)○毛氏曰矢施也洽和洽也○朱氏曰明¶
　明天子令聞不巳矢其文德洽此四國此召虎¶
　所以稱願其君之辭言武功之不可恃亦所以¶
　戎之也¶
　　　江漢六章章八句¶
常武召穆公美宣王也有常德以立武事因以爲¶
戒然¶
<pb:KR1c0017_SBCK_027-55b>¶
　朱氏曰詩中無常武字召穆公特名其篇¶
赫赫明明王命卿士南仲大(音泰/下同)祖大師皇父整¶
我六師以脩我戎旣敬旣戒惠此南國¶
孔氏曰赫赫明明者宣王命將之顯也○王氏¶
　曰所命之卿士言其丗則以南仲爲太祖言其¶
　官則大師言其字則皇父也○鄭氏曰南仲文¶
　王時武臣也以修我戎是治其甲兵之事命將¶
　以本其祖者因有丗功於是尤顯○蘇氏曰宣¶
　王命其卿士皇父南征徐方皇父以卿士而兼¶
<pb:KR1c0017_SBCK_027-56a>¶
　太師○孔氏曰當恭敬而臨之戒懼而處之○¶
董氏曰伐其暴亂所以惠之也¶
王謂尹氏命程伯休父左右陳行(户剛/反)戒我師旅¶
率彼淮浦省此徐土不留不處三事就緒¶
　毛氏曰尹氏掌命卿士(蘇氏曰尹氏/尹&KR0123;甫也)程伯休父¶
　始命爲大司馬(李氏曰楚語曰重&KR0058;氏其在周/程伯休父其後也當宣王時失)¶
(其官守爲司馬氏是/程伯休父甞爲司馬)浦涯也○孔氏曰上命元¶
　帥此命司馬王謂其内史大夫尹氏汝當爲䇿¶
　書命此程國之伯字休父者爲大司馬〇鄭氏¶
<pb:KR1c0017_SBCK_027-56b>¶
　曰軍禮司馬掌其誓戒(孔氏曰司馬職云/大師掌其戒令)○蘇氏¶
　曰使之左右陳其行列而戒令之曰往循淮之上¶
　而視徐土無乆留處其地以患苦其民〇鄭氏曰¶
　三農之事皆就其業(孔氏曰太宰九職一曰三農/生九榖注云三農原隰及平)¶
(地○朱氏曰三農/上中下農夫也)○朱氏曰徐土徐州之土淮北¶
　之夷也下章所謂徐方徐國亦即此爾上章旣¶
　命皇父而此章又命程伯休父者蓋王親命太¶
　師以三公出將而謂内史命司馬以六卿副之耳¶
赫赫業業有嚴天子王舒保作匪紹匪遊徐方繹¶
<pb:KR1c0017_SBCK_027-57a>¶
(音/繹)騷震驚徐方如雷如霆徐方震驚¶
　王氏曰赫赫顯也業業大也○毛氏曰舒徐也¶
　保安也○鄭氏曰作行也○蘇氏曰紹急也(&KR0003;/文)¶
(曰紹糾/緊也)○毛氏曰遊遨遊也○朱氏曰繹連絡¶
也○毛氏曰騷動也○蘇氏曰王之南征也人¶
　望其赫赫業業之威而畏之曰有嚴哉天子也¶
　然王則徐而安行不急不緩而徐方之人莫不¶
　震動如雷霆作於其上不遑安矣¶
王奮厥武如震如怒進厥虎臣闞(呼檻/反)如虓(火交/反)虎¶
<pb:KR1c0017_SBCK_027-57b>¶
鋪(普吴/反)敦淮濆(符云/反)仍執醜虜截彼淮浦王師之所¶
　孔氏曰旣到淮浦臨陣將戰王乃&KR0108;揚其威武¶
　如天之震雷其聲如人之勃怒其色言嚴威之¶
　可懼也即進而前其虎臣之將闞然如虓怒之¶
　虎令布陳敦厚之陣於淮水濆涯之上就執其¶
　衆虜○毛氏曰虎之自怒虓然〇朱氏曰進鼔¶
　而進之也○王氏曰鋪敦厚集其陣〇朱氏曰¶
　仍就也老子曰攘臂而仍之截彼淮浦王師之¶
　所截然不可犯之貌¶
<pb:KR1c0017_SBCK_027-58a>¶
王旅嘽嘽(吐丹/反)如飛如翰如江如漢如山之苞如¶
川之流緜緜翼翼不測不克濯征徐國¶
　孔氏曰王旅王之師旅○毛氏曰嘽嘽然盛也¶
　疾如飛摯如翰(鄭氏曰如鳥之飛翰其中豪俊/也○孔氏曰鳥飛巳疾翰又疾)¶
(於飛&KR0002;鷹顫之&KR0011;/摯擊衆鳥者也)○鄭氏曰江漢以喻盛大也¶
(孔氏曰軍旅之衆/其廣長似之也)○毛氏曰苞本也(孔氏曰山/之基本○)¶
(陳氏曰如/山之苞止)○孔氏曰兵法有動有靜靜則不可¶
　驚動故以山喻動則不可禦止故以水喻○李氏¶
　曰緜緜不可得而絶翼翼不可得而亂○朱氏曰¶
<pb:KR1c0017_SBCK_027-58b>¶
　不測不可知也不克不可勝也〇毛氏曰濯大也¶
王猶允塞徐方旣來徐方旣同天子之功四方旣¶
平徐方來庭徐方不回王曰還歸¶
蘇氏曰猶道也○鄭氏曰允信也○朱氏曰塞¶
　充塞也○鄭氏曰旣來已來告服○孔氏曰旣¶
　同與他國同服於王〇鄭氏曰來庭來王庭也¶
　回猶違也還歸振旅也○朱氏曰於是王命班¶
　師矣言王道甚大而逺方懷之非獨兵威然也¶
所謂有常德以立武事因以爲戒者此也〇劉¶
<pb:KR1c0017_SBCK_027-59a>¶
　氏曰武成則戒黷故曰還歸者止於義也¶
　　　常武六章章八句¶
瞻卬(音/仰)凡伯刺幽王大壞也¶
瞻卬昊天則不我惠孔塡(音/塵)不寧降此大厲&KR0022;靡¶
有定士民其瘵(側界/反)蟊(音/牟)賊蟊疾靡有夷届罪罟¶
不收靡有夷瘳(勑留/反)¶
　毛氏曰塡乆厲惡瘵病也(朱氏曰/厲亂也)○歐陽氏曰¶
　述民呼天而仰訴之辭也言天不惠養我使乆¶
　不安而降此大惡謂命此幽王爲君故使&KR0022;靡¶
<pb:KR1c0017_SBCK_027-59b>¶
　有定而士民病也○王氏曰夷平也○鄭氏曰¶
　届極也如蟊賊之害禾嫁無有止息時施刑罪¶
　以羅網天下而不收歛亦無止息時○毛氏曰¶
　大田傳曰食根曰蟊食節曰賊○孔氏曰蟊賊¶
　是害禾嫁之蟲蟊疾是害禾嫁之狀〇蘇氏曰¶
　國有所定則民受其福無所定則受其病於是¶
　有小人爲之蟊賊刑罰爲之罔罟凡此皆民之¶
　所以病也¶
人有土田女反有之人有民人女覆奪之此冝無¶
<pb:KR1c0017_SBCK_027-60a>¶
罪女反收之彼冝有罪女覆&KR0003;(音/稅)之¶
　鄭氏曰人有土田女反有之人有民人女覆奪¶
　之此言王削黜諸侯及卿大夫無罪者覆猶反¶
　也收拘也&KR0003;赦也¶
哲夫成城哲婦傾城懿厥哲婦爲梟(古堯/反)爲鴟(處/之)¶
(反)婦有長舌維厲之階亂匪降自天生自婦人匪¶
教匪誨時維婦寺¶
　王氏曰幽王如上所刺則荒昏故也其荒昏則¶
　婦言是用故也○毛氏曰哲知也○朱氏曰傾¶
<pb:KR1c0017_SBCK_027-60b>¶
　覆也○鄭氏曰城猶國也○歐陽氏曰士多才¶
　智者則能興人之國○王氏曰婦人以無非無¶
　儀爲善無所事哲哲則足以傾城而已○陳氏¶
　曰懿美也○鄭氏曰厥其也梟鴟惡聲之鳥喻褒¶
　姒之言○李氏曰漢谷永舉懿厥哲婦顔師古¶
　注云言幽王以哲婦爲美○鄭氏曰長舌喻多¶
　言○李氏曰婦人之多言乃爲禍亂之階〇歐¶
　陽氏曰婦寺者謂婦人與寺人言婦寺者舉&KR0011;¶
　而言爾○蘇氏曰言王不用教誨之言維婦寺¶
<pb:KR1c0017_SBCK_027-61a>¶
　是聽也¶
鞫人忮(之䜴/反)忒&KR0626;始竟背(音/佩)豈曰不極伊胡爲慝¶
如賈(音/古)三倍(滿罪/反)君子是識婦無公事休其&KR0094;織¶
　鄭氏曰鞫窮也○毛氏曰忮害忒變也○鄭氏¶
　曰婦人之長舌者好窮屈人忮害轉化其言無¶
　常○李氏曰其始也&KR0626;是人其終也又從而背¶
　之蓋其好惡予奪惟其口之出而已○鄭氏曰¶
　胡何慝惡也○陳氏曰極至也如是而窮人豈¶
　曰不至矣乎何尚爲惡而未已也○鄭氏曰識¶
<pb:KR1c0017_SBCK_027-61b>¶
　知也賈物而有三倍之利者小人所冝知也君¶
　子反知之非其冝也今婦人休其蠶桑織紝之¶
　職而與朝廷之事其爲非冝猶是也(孔氏曰婦/人之不冝)¶
(與朝廷公事而休止蠶/織惟干預男子之政)¶
天何以刺何神不冨舎爾介狄維予胥忌不弔(如/字)¶
(又/的)不祥威儀不&KR0011;人之云亡&KR0022;國殄瘁(似醉/反)¶
毛氏曰刺責也&KR0011;善殄盡瘁病也〇蘇氏曰介¶
　大也弔閔也天何用責王神何用不冨王哉凡¶
　以王信用婦人之故王曽不悟將有夷狄之大¶
<pb:KR1c0017_SBCK_027-62a>¶
患舎之不忌而忌君子之正王者(王氏曰王乃/舎狄弗治顧)¶
(與予胥忌而已凡百大臣之忠賢者也與/忠賢之大臣胥忌則孰與王爲善者乎)夫天之¶
　降不祥庶幾王懼而自脩今王遇災而不弔不¶
　愼其威儀〇朱氏曰今王遇烖而不弔不愼其¶
　威儀又無善人以輔之則國之殄瘁冝矣¶
天之降罔維其優矣人之云亡心之憂矣天之降¶
罔維其幾矣人之云亡心之悲矣¶
　鄭氏曰降罔下羅罔○蘇氏曰天降禍以執有¶
　罪如罔之執禽獸也優多於前也○毛氏曰幾¶
<pb:KR1c0017_SBCK_027-62b>¶
　危也(鄭氏曰/幾近也)¶
　　前章曰不弔不祥威儀不&KR0011;故此譬之曰維¶
　　其優矣維其幾矣前章曰人之云亡&KR0022;國殄¶
　　瘁故此傷之曰心之憂矣心之悲矣¶
觱(音/必)沸(音/弗)檻泉維其深矣心之憂矣寧自今矣不¶
自我先不自我後藐藐(亡角/反)昊天無不克鞏無忝¶
皇祖式救爾後¶
　鄭氏曰檻泉涌出也(孔氏曰李廵曰水泉/從下上出曰涌泉)觱沸¶
　其貌涌泉之源所由者深喻巳憂所從來乆矣¶
<pb:KR1c0017_SBCK_027-63a>¶
　不先己不後己怪何故正當之○毛氏曰鞏固也¶
　○朱氏曰藐藐髙逺貌鞏固也言天雖髙逺然¶
　仁愛人君無不鞏固其命○鄭氏曰式用也後¶
　謂子孫也○李氏曰幽王苟能側身修行上焉¶
　有以繼其祖宗下焉亦可以救其子孫也¶
　　克能也幽王之國勢自人觀之則不可扶持¶
　　天則無不能鞏固也雖然所謂天者亦豈可¶
　　外求哉¶
　　　瞻卬七章三章章十句四章章八句(章句/從毛)¶
<pb:KR1c0017_SBCK_027-63b>¶
(鄭分章/從王氏)¶
召旻(密巾/反)凡伯刺幽王大壞也¶
　蘇氏曰因其首章稱旻天卒章稱召公故謂之¶
　召旻以别小旻而巳¶
旻天疾威天篤降喪瘨(都田/反)我饑饉民卒流亡我¶
居圉(魚吕/反)卒荒¶
陳氏曰凡言天者上天也○鄭氏曰疾猶急也¶
篤厚也喪亂也瘨病也民卒流亡民盡流移○¶
　毛氏曰圉垂也○鄭氏曰荒虚也國中至邊境¶
<pb:KR1c0017_SBCK_027-64a>¶
　盡空虚(朱氏曰居/國中也)¶
天降罪罟蟊賊内訌(户工/反)昬椓(丁角/反)靡共(音/恭)潰潰¶
回遹(音/律)實靖夷我&KR0022;¶
　毛氏曰訌潰也○蘇氏曰小人爲蟊賊以潰其¶
　内椓夭椓也○朱氏曰昬椓昏亂椓喪之人也¶
　○蘇氏曰昬椓羣不恭之人○毛氏曰潰潰亂¶
　也○孔氏曰潰潰然邪僻○王氏曰昬椓靡共¶
　潰潰回遹實靖夷我&KR0022;則言所使靖夷我者非¶
　其人也靖與俾予靖之同意夷與亂生不夷同¶
<pb:KR1c0017_SBCK_027-64b>¶
　意¶
　　天降罪罟所謂天之降罔也¶
皐皐(音/羔)訿訿(音/紫)曽不知其玷(丁簟/反)兢兢業業孔塡¶
(音/塵)不寧我位孔貶¶
　毛氏曰皐皐頑也○王氏曰皐皐然緩而不共¶
　職訿訿然以苟訿爲事乃曽不知其爲玷也○¶
　朱氏曰小人在位自不知其缺也○毛氏曰貶¶
　隊也○鄭氏曰兢兢戒也業業危也天下之人¶
　戒懼危怖甚乆矣其不安也我王之位又甚隊¶
<pb:KR1c0017_SBCK_027-65a>¶
　矣言見侵侮政教不行後犬戎伐之而周與諸¶
　侯無異也¶
如彼歳旱草不潰(户對/反)茂如彼棲(音/西)苴(七如/反)我相¶
此&KR0022;無不潰止¶
　毛氏曰潰遂也○鄭氏曰天下之人如旱歳之¶
　草皆枯槁無潤澤如樹上之棲苴(蘇氏曰苴/枯草也)○¶
　王氏曰民蕩折離散無復生理故如彼棲草也¶
　○鄭氏曰潰亂也○孔氏曰我視此&KR0022;無有不¶
亂¶
<pb:KR1c0017_SBCK_027-65b>¶
維昔之冨不如時維今之疚不如兹彼䟽斯粺(皮/賣)¶
(反)胡不自替職兄(音/况)斯引¶
鄭氏曰時今時也兹此也○毛氏曰疚病也○¶
朱氏曰昔之冨未甞&KR0002;今之疚也今之疚未有¶
&KR0002;此之甚也毛氏曰彼冝食䟽今反食精粺(鄭/氏)¶
(曰䟽麤也謂糲米也米之率糲十粺九鑿八待/御七○孔氏曰九章粟米之法云粟率五十糲)¶
(米三十粺二十七鑿二十四侍御二十一言粟/五升爲糲米三升以下則米漸細故數益少四)¶
(種之米皆以三/約之得此數也)○李氏曰小人當食䟽而乃食¶
精粺以見小人食君子之禄也○毛氏曰替廢¶
<pb:KR1c0017_SBCK_027-66a>¶
　况兹也引長也○鄭氏曰職主也小人何不自¶
　廢退使賢者得進乃兹復主長此爲亂之事乎¶
(李氏曰乃復主此禍亂/之事而日滋日長也)¶
池之竭矣不云自頻泉之竭矣不云自中溥(音/普)斯¶
害矣職兄(音/况)斯弘不烖(音/哉)我躬¶
　鄭氏曰池水之益由外灌焉○毛氏曰頻厓也¶
　泉水從中以益者也○蘇氏曰池之竭由外之¶
　不入泉之竭由内之不出○朱氏曰言禍亂有¶
　所從起也○鄭氏曰溥猶徧也今時徧有此内¶
<pb:KR1c0017_SBCK_027-66b>¶
　外之害矣○朱氏曰小人猶復專益大之是豈¶
　不烖我躬乎(鄭氏曰是不/烖王之身乎)¶
昔先王受命有如召公曰辟(音/闢)國百里今也曰蹙¶
(水六/反)國百里於乎哀哉維今之人不尚有舊¶
　鄭氏曰先王受命謂文王武王時也召公召康¶
　公也○毛氏曰辟開蹙促也○李氏曰維今之¶
　人不能尚舊德之臣○蘇氏曰丗雖亂豈不猶¶
　有舊德可用之人哉言有之而不用耳¶
　　　召旻七章四章章五句三章章七句¶
<pb:KR1c0017_SBCK_027-67a>¶
蕩之什十一篇九十二章七百六十九句¶
吕氏家塾讀詩記卷第二十七¶
<pb:KR1c0017_SBCK_027-67b>¶
<pb:KR1c0017_SBCK_027-67b>¶
