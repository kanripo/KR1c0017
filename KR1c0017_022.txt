# -*- mode: mandoku-view; -*-
#+TITLE: 呂氏家塾讀詩記
#+DATE: 2015-09-11 23:42:41.511674
#+PROPERTY: ID KR1c0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB05n0579-022吕氏家塾讀詩記-卷二十二.
<pb:KR1c0017_SBCK_022-1a>¶
吕氏家塾讀詩記卷第二十二¶
北山之什¶
北山大夫刺幽王也役使不均已勞於從事而不¶
得飬其父母焉(李氏曰孔子曰公則說&KR0002;不均則/雖征役未甚勞苦而人亦將怨矣)¶
(觀大東之詩則有粲粲衣服者有葛僂履霜者北/山之詩則有息偃在床者有不已于行者則天下)¶
(安得而說服哉○王氏曰經營/四方岀入風議皆大夫之事也)¶
陟彼北山言采其杞(音/起)偕偕(音/皆)士子朝夕從事王¶
事靡盬(音/古)憂我父母¶
李氏曰杞枸杞也左氏昭十年有囿生之杞杜¶
<pb:KR1c0017_SBCK_022-1b>¶
　元凱注云丗所謂枸杞者○毛氏曰偕偕彊壯¶
貌(說文曰/偕彊也)○朱氏曰大夫行役陟彼北山采杞¶
而食也○毛氏曰士子有王事者也○鄭氏曰¶
朝夕從事言不得休息○朱氏曰王事靡盬憂¶
我父母言以王事而貽親憂也¶
溥(音/普)天之下莫非王土率土之濵(音/賔)莫非王臣大¶
夫不均我從事獨賢¶
毛氏曰溥太率循濵厓也(孔氏曰九州海環之/濵是四畔近水之處)¶
　○王氏曰取數多謂之賢禮記曰某賢於某&KR0002;¶
<pb:KR1c0017_SBCK_022-2a>¶
干與此同義(孔叢子曰我從事獨賢勞事/獨多也岀小爾雅廣訓篇)○朱¶
氏曰言土之廣臣之衆而王不均平使我從事¶
獨勞也不斥王而曰大夫詩人之忠厚如此(孔/氏)¶
(曰作者言王道之衰傷境界之削則云蹙國百/里蹙蹙靡所騁恨其有人衆而不使即以廣大)¶
(言之所怨情異/故設辭不同)○董氏曰孟子荀氏作普天之¶
下左氏引詩亦然古無濵字說文作瀕徐鉉謂¶
俗作濵非也¶
四牡彭彭王事傍傍(布彭/反)嘉我未老鮮(息淺/反)我方¶
將旅力方剛經營四方¶
<pb:KR1c0017_SBCK_022-2b>¶
毛氏曰彭彭然不得息傍傍然不得巳○鄭氏¶
曰嘉鮮皆善也〇毛氏曰將壯也○朱氏曰旅¶
與膂同(李氏曰毛氏以旅爲衆案桑柔曰靡有/旅力秦誓曰旅力旣愆&KR0002;桑柔之詩以)¶
(謂衆力方盛猶可也如秦誓及此詩但指作詩/者及良士耳不得解爲衆也旅亦訓陳左氏庭)¶
(實旅百杜元凱注以旅訓陳此旅力亦是陳力/也○後漢&KR0019;毅詩曰哀我經營旅力靡及注旅)¶
(陳/也)○李氏曰四牡彭彭然不得休息王事傍傍¶
然不得巳蓋王之意善我之未老善我之方壯¶
以我之力方且剛強可以經營四方而使之¶
或燕燕居息或盡瘁事國或息偃在床或不巳于¶
<pb:KR1c0017_SBCK_022-3a>¶
行¶
毛氏曰燕燕安息貌盡瘁事國盡力勞瘁以從¶
國事○鄭氏曰不巳猶不止也(李氏曰有不止/於行而馳驅於)¶
(道路/者)○李氏曰自此以下皆言役使不均(劉氏/曰彼)¶
(或不知叫號我則慘慘劬勞彼或棲遲偃仰我/則王事鞅掌彼或湛樂飲酒我則慘慘畏咎彼)¶
(或出入風議我則靡事不爲以彼爲賢耶則國/事待我而集以我爲賢耶則厚禄居彼爲多)¶
　○左氏傳晉伯瑕曰詩曰或燕燕居息或憔悴¶
事國¶
或不知叫號(戸刀/反)或慘慘(七感/反)劬勞或栖(音/西)遲偃¶
<pb:KR1c0017_SBCK_022-3b>¶
仰或王事鞅(於兩/反)掌¶
李氏曰有棲遲於家而偃仰者○毛氏曰鞅掌¶
　失容也(孔氏曰鞅掌煩勞之狀言事煩鞅掌不/暇爲容儀也今俗語以職煩爲鞅掌其)¶
(言岀/於此)○釋文偃仰作偃卬¶
　號呼也或不知叫號謂深居安逸雖外之叫¶
　　呼亦不知也¶
或湛(都南/反)樂(音/洛)飲酒或慘慘畏咎或出入風(音/諷)議¶
(如字協/句音冝)或靡事不爲¶
　王氏曰出入風議親信而優游也(陳氏曰岀入/風議從事口)¶
<pb:KR1c0017_SBCK_022-4a>¶
(舌/也)¶
　　北山六章三章章六句三章章四句¶
無將大車大夫悔將小人也(鄭氏曰幽王之時小/人衆多賢者與之從)¶
(事自悔與/小人並)¶
無將大車祗(音/支)自塵兮無思百憂祗自疧(都禮/反)兮¶
　鄭氏曰將猶扶進也〇孔氏曰大車平地載任¶
　之車其車駕牛祗適也○毛氏曰疧病也○蘇¶
　氏曰將大車則塵汙之思百憂則病及之○李¶
　氏曰猶小人不可與之共事與之共事難及其¶
<pb:KR1c0017_SBCK_022-4b>¶
身不可逃也¶
無將大車維塵冥冥(莫庭/反)無思百憂不岀于熲(古逈/反)¶
朱氏曰冥冥昏晦也熲與耿同小明也在憂中¶
耿耿然不能出也〇荀子大略篇云君人者不¶
可以不慎取臣匹夫者不可以不慎取友友者¶
所以相有也道不同何以相友也均薪施火火¶
就燥平地注水水流濕夫&KR0011;之相從也如此之¶
著也以友觀人焉所疑取友善人不可不慎是¶
德之基也詩曰無將大車維塵冥冥言無與小¶
<pb:KR1c0017_SBCK_022-5a>¶
　人處也¶
無將大車維塵雝(於勇/反)兮無思百憂祗自重(直用/反)¶
兮¶
鄭氏曰雝猶蔽也重猶累也(王氏曰凢物之行/不爲物所累則輕)¶
(而速爲物所/累則重而遲)¶
　　　無將大車三章章四句¶
小明大夫悔仕於亂丗也(歐陽氏曰鄭謂名篇曰/小明者言幽王曰小其)¶
(明損其政事據詩終篇但述征行勞苦畏於得罪/不敢懷歸之事乃是大夫悔仕之辭如序之說是)¶
(也了無幽王曰小其明之意大雅明明在下謂之/大明小雅明明上天謂之小明自是名篇者偶爲)¶
<pb:KR1c0017_SBCK_022-5b>¶
(誌别爾了不關詩義苟如鄭說/則小旻小宛之&KR0011;有何義乎)¶
明明上天照臨下土我征徂西至于艽(音/求)野二月¶
&KR0004;&KR0123;載離寒暑心之憂矣其毒大(音/泰)苦念彼共(音/恭)¶
人涕零如&KR0040;豈不懷歸畏此罪罟(音/古)¶
蘇氏曰艽地名也(毛氏曰艽野/遠荒之地)○朱氏曰二月¶
建卯也○毛氏曰&KR0004;&KR0123;朔日也○孔氏曰離歷¶
也○毛氏曰罟網也○朱氏曰此大夫以二月¶
西征至于歳莫而未得歸故呼天而訴之其毒¶
大苦謂憂之甚〇丘氏曰共人謂温恭之人隱¶
<pb:KR1c0017_SBCK_022-6a>¶
居不仕者也賢者乆不得歸於是悔仕進退旣¶
難恐不免於禍念彼不仕之友閑居自樂欲似¶
之而不得故涕零如雨也○王氏曰豈不懷歸¶
畏此罪罟者丗亂矣欲去而畏離罪也¶
昔我往矣日月方除(直慮/反)&KR0154;云其還歳聿云莫(音/暮)¶
念我獨兮我事孔庶心之憂矣憚我不暇念彼共¶
人睠睠(音/眷)懷顧豈不懷歸畏此譴怒¶
毛氏曰除除陳生新也(孔氏曰上云二月&KR0004;吉/謂始行之時故言除陳)¶
(生新謂二月也下云日月方奥/傳曰煖即春温亦謂二月也)○鄭氏曰孔甚¶
<pb:KR1c0017_SBCK_022-6b>¶
也庶衆也○毛氏曰憚勞也○朱氏曰昔以是¶
時往至今未知何時可還而歳巳莫矣蓋身獨¶
而事衆是以勤勞而不暇也○孔氏曰悔仕於¶
亂故念彼共人睠睠然情懷反顧恨不隱而遭¶
此勞也我誠思歸畏此譴怒而不敢歸耳¶
昔我往矣日月方奥(於六/反)&KR0154;云其還政事愈蹙(子/六)¶
(反)歳聿云莫采蕭穫(户郭/反)菽(音/叔)心之憂矣自詒伊¶
戚念彼共人興言出宿豈不懷歸畏此反覆(芳福/反)¶
毛氏曰奥煖也○鄭氏曰愈猶益也○毛氏曰¶
<pb:KR1c0017_SBCK_022-7a>¶
蹙促也○鄭氏曰詒遺也○毛氏曰戚憂也○¶
鄭氏曰興起也○朱氏曰今未知還期而政事¶
益以促急是以至此歳莫采蕭穫菽之時而不¶
　得歸也(長樂劉氏曰采蕭穫菽者冬之事也○/董氏曰采蕭所以&KR0021;也穫菽所以畜也)¶
(觀時之脕所以爲畜爲&KR0021;/不得有備故憂之而感)○鄭氏曰自詒伊戚¶
我冒亂丗而仕自遺此憂悔仕之辭〇蘇氏曰¶
念彼共人興言出宿不安寢也(鄭氏曰夜卧起/宿於外憂不能)¶
(宿於/内也)○朱氏曰畏此反覆王政險側不可知也¶
嗟爾君子無&KR0106;安處(昌慮/反)靖共爾位正直是與神¶
<pb:KR1c0017_SBCK_022-7b>¶
之聽之式榖以女¶
毛氏曰&KR0106;常也○王氏曰靖静也○毛氏曰式¶
用也○丘氏曰榖禄也○朱氏曰以猶與也○¶
歐陽氏曰嗟爾君子無&KR0106;安處乃是大夫自相¶
勞苦之辭云無苟偷安但靖共爾位之職惟正¶
直是與則神將佑爾以福也○鄭氏禮記注曰¶
神聽汝之所爲用禄與汝〇表記子曰事君不¶
下逹不尚辭非其人弗自小雅曰靖共爾位正¶
直是與神之聽之式榖以女(鄭氏曰不下逹不/以私事自通於君)¶
<pb:KR1c0017_SBCK_022-8a>¶
(也不尚辭不多浮華之言也弗自不身與相親/○吕氏曰上逹者進乎髙明下逹者趣乎汙下)¶
(自者所由以爲主也彼謂孔子主癰/疽與侍人瘠環非其人而自之也)¶
　上三章皆悔仕亂丗厭於勞役欲安處休息¶
　而不可得故每章有懷歸之歎至是知不可¶
　去矣則與其同列自相勞苦曰嗟爾君子無¶
　&KR0106;欲安處也茍静恭於位惟正直之道是與¶
　則神將佑之矣何必去哉卒章又申言之也¶
嗟爾君子無&KR0106;安息靖共爾位好(呼報/反)是正直神¶
之聽之介爾景福¶
<pb:KR1c0017_SBCK_022-8b>¶
毛氏曰息猶處也介景皆大也¶
　　　小明五章三章章十二句二章章六句¶
鼔鍾刺幽王也(孔氏曰鄭氏於中&KR0248;握河紀注云/昭王時鼔鍾之詩所爲作者鄭時)¶
(未見毛詩依/三家爲說也)¶
鼔鍾將將(七羊/反)淮水湯湯(音/傷)憂心且傷淑人君子¶
懷允不忘¶
　孔氏曰鼔擊也○釋文曰將將聲也○禹貢曰¶
導淮自桐柏東㑹于泗沂東入于海(孔氏曰桐/柏山在南)¶
(陽之/東)○釋文曰湯湯流盛也○鄭氏曰淑善也¶
<pb:KR1c0017_SBCK_022-9a>¶
　允信也〇王氏曰幽王鼓鍾淮水之上爲流連¶
　之樂乆而忘反故人憂傷淑人君子懷允不忘¶
　者傷今而思古也(李氏曰言今我思古之善人/君子念而信之未甞忘也)¶
鼓鐘喈喈(音/皆)淮水湝湝(户皆/反)憂心且悲淑人君子¶
其德不回¶
毛氏曰喈喈猶將將也○蘇氏曰湝湝水流也¶
　○毛氏曰回邪也○王氏曰湝湝則旣不溢矣¶
淑人君子其德不回亦思古也¶
鼓鐘伐鼛(古毛/反)淮有三洲憂心且妯(勑留/反)淑人君¶
<pb:KR1c0017_SBCK_022-9b>¶
子其德不猶¶
毛氏曰鼛大鼓也(周禮鼓人以鼛鼓鼓役事注/云鼛鼓長丈二尺韗人云皐)¶
(鼓長㝷有四尺〇孔氏曰/鼛即皐也古今字異耳)○孔氏曰水中可居¶
曰洲○蘇氏曰言水落而洲見也○毛氏曰妯¶
動也猶若也○王氏曰作樂當淮水之溢至淮¶
水之降以言其乆也其流連亦甚矣〇孔氏曰¶
憂結於心爲之變動容貌念古之善人君子其¶
德不若幽王也(朱氏曰言不若今王之荒亂○/董氏曰用於淮上則其地逺也)¶
(用於三洲則其役乆也其地遠其役乆則民怨/而音變悽苦之氣貫金石入陶匏故聞之者憂)¶
<pb:KR1c0017_SBCK_022-10a>¶
(傷/也)¶
　淮有三洲作詩者賦其當時所見也¶
鼓鐘欽欽鼓瑟鼓琴笙磬同音以雅以南以籥(以/灼)¶
(反)不僭(七念/反)¶
孔氏曰欽欽亦鐘聲也(毛氏曰欽欽言使人樂/進也○孔氏曰人聞而)¶
(樂進/其善)○爾雅䟽曰禮圖舊云雅瑟長八尺一寸¶
廣一尺八寸二十三絃其常用者十九絃頌瑟¶
長七尺二寸廣尺八寸二十五絃盡用之廣雅¶
云琴長三尺六寸六分五絃後加文武二絃笙¶
<pb:KR1c0017_SBCK_022-10b>¶
　以匏爲底列十三管匏中笙管有簧故或謂笙¶
　爲簧磬以石爲之其制在考工記磬氏○蘇氏¶
　曰雅二雅南二南也○籥解見簡兮(毛氏曰爲/雅爲南也)¶
(舞四夷之樂東夷之樂曰昧南夷之樂曰南西/夷之樂曰朱離北夷之樂曰禁以爲籥舞○鄭)¶
(氏曰雅萬舞也南也籥也三舞不&KR0427;周樂尚武/故謂萬舞爲雅雅正也籥舞文樂也○歐陽氏)¶
(曰季札見舞南籥者曰美哉猶有憾蓋以爲文/王之樂詩又以文王之詩爲周南召南以雅以)¶
(南者不知南爲何/樂當闕所未詳)○朱氏曰&KR0427;亂也〇孔氏曰¶
　先言鐘者先擊金以奏諸樂左傳謂之金奏○¶
　朱氏曰琴瑟在堂笙磬在下同音言其和也以¶
<pb:KR1c0017_SBCK_022-11a>¶
雅以南以籥不&KR0427;言三者皆不&KR0427;也○蘇氏曰¶
言幽王之不德豈其樂非古歟樂則是而人則¶
非也¶
　　　鼓鐘四章章五句¶
楚茨(徐咨/反)刺幽王也政煩賦重田萊(音/來)多荒饑饉¶
降喪民卒流亡&KR0021;祀不饗故君子思古焉¶
吕氏曰楚茨極言&KR0021;祀所以事神受福之節致¶
　詳致備所以推明先王致力於民者盡則致力¶
　於神者詳觀其威儀之盛物品之豐所以交神¶
<pb:KR1c0017_SBCK_022-11b>¶
　明逮群下至于受福無疆者非德盛政修何以¶
　致之○蘇氏曰凡詳言之者皆思而不得見之¶
　辭也¶
楚楚者茨言抽(勑留/反)其&KR0068;自昔何爲我蓺(魚丗/反)&KR0112;¶
稷我&KR0112;與與(音/餘)我稷翼翼我倉旣盈我&KR0067;維億以¶
爲酒食以享以祀以妥(湯果/反)以侑(音/又)以介景福¶
　毛氏曰楚楚茨&KR0068;貌○鄭氏曰茨蒺䔧也(孔氏/曰釋)¶
(草文郭璞曰布地蔓生細葉子有三角刺○董/氏曰鄭康成謂趍以采薺當爲楚薺之薺慮後)¶
(丗誤也○說文曰薺蒺䔧也而茨則以茅葺屋/覆之名然則當康成丗字猶爲薺其爲茨者後)¶
<pb:KR1c0017_SBCK_022-12a>¶
(人誤/也)○朱氏曰抽謂其條抽發〇鄭氏曰與與¶
　翼翼蕃蕪貌○毛氏曰露積曰&KR0067;(孔氏曰甫田/言曽孫之稼)¶
(如茨如梁此聚稼也又曰曽孫之&KR0067;如坻如京/是積粟也下言乃求千斯倉乃求萬斯箱欲以)¶
(萬箱載稼千倉納&KR0067;是&KR0067;未入倉/矣故曰露積周語云野有&KR0067;積)○鄭氏曰十¶
　萬曰億○毛氏曰妥安坐也侑勸也○孔氏曰¶
　介大也○鄭氏曰景大也〇王氏曰今&KR0068;茨之¶
　所生乃自昔我蓺&KR0112;稷之地○孔氏曰我所種¶
　之&KR0112;與與然我所種之稷翼翼然蕃茂盛大皆¶
　得成就〇王氏曰及其收也則我倉旣盈無所¶
<pb:KR1c0017_SBCK_022-12b>¶
藏之則露積爲&KR0067;其數至億(長樂劉氏曰古者/内自郷遂外薄要)¶
(荒皆成井邑與與然比鄰之&KR0112;皆豐也翼翼然/左右之稷皆實也故我倉盈於州都我&KR0067;充於)¶
(億/兆)其成民如此然後可以致力於&KR0017;神於是以¶
爲酒食以享以祀以妥以侑(鄭氏曰以&KR0112;稷爲/酒食以祀先祖旣)¶
(有迎尸使處神坐而食之恐其不飽祝以主人/之辭勸之〇少牢饋食禮尸升筵祝主人皆拜)¶
(妥尸尸荅拜遂坐尸告飽祝侑曰皇尸未實侑/尸又食主人不言拜侑尸又三飯注祝言而不)¶
(拜主人不言而/拜親䟽之冝)以介景福也¶
濟濟(子禮/反)蹌蹌(七羊/反)絜爾牛羊以往烝甞或剥或¶
亨(普庚/反)或肆(音/四)或將祀&KR0021;于祊(&KR0024;彭/反)祀事孔明先¶
<pb:KR1c0017_SBCK_022-13a>¶
相是皇神保是饗孝孫有慶報以介福萬壽無疆¶
(居良/反)¶
毛氏曰濟濟蹌蹌言有容也(孔氏曰曲禮云大/夫濟濟士蹌蹌是)¶
(有容也&KR0021;祀之禮主人自慤而趍其/賔賔客則有容儀故濟濟蹌蹌也)○長樂劉¶
氏曰絜者在滌而芻之也○鄭氏曰冬&KR0021;曰烝¶
秋&KR0021;曰甞(董氏曰自&KR0112;稷成爲酒醴/至其爲&KR0021;乃烝甞之時也)剥解剥其¶
皮也○毛氏曰亨飪之也(孔氏曰亨謂煑之使/熟故云亨飪之也)¶
肆陳也(&KR0171;氏曰肆陳其骨體於爼也〇朱氏曰/鄭氏讀肆爲剔謂剔其骨體而升之爼)¶
(也亦/通)○鄭氏曰將奉持而進之也○毛氏曰祊¶
<pb:KR1c0017_SBCK_022-13b>¶
　門内也(孔氏曰郊特牲云索&KR0021;祝于祊/注云廟門外曰祊與此不同)○鄭氏¶
　曰孔甚也○朱氏曰明猶備也著也○毛氏曰¶
　皇大也○朱氏曰神保&KR0017;神之嘉號楚詞曰思¶
　靈保兮賢姱(匈于/反)蓋古語然也○長樂劉氏曰¶
　孝孫謂天子也○孔氏曰介大也○鄭氏曰疆¶
　境界也○孔氏曰古之明王其助&KR0021;之臣其儀¶
　濟濟然蹌蹌然乃絜所祀之牛羊爲烝甞之&KR0021;¶
(又曰周禮&KR0021;祀之聮事司徒/奉牛司馬奉羊各有司也)旣絜此牲其治之¶
　亦各有職或解剥之者或亨煑之者或陳之者¶
<pb:KR1c0017_SBCK_022-14a>¶
或奉持而進之者○鄭氏曰孝子不知神之所¶
在故使祝博求之平生門内之旁待賔客之處¶
　祀禮於是甚明(王氏曰凡&KR0021;祼鬯求諸隂&KR0778;蕭/求諸陽索&KR0021;祀于祊求于隂陽)¶
(之間夫遊魂爲變無不之無不在求之不可一/所故祝&KR0021;于祊而祀事所以孔明也焫先彫反)¶
　○王氏曰夫然故先祖是皇神保是享而孝孫¶
有慶矣○丘氏曰孝孫有慶者神報以大福萬¶
壽無疆也¶
執爨(七亂/反)踖踖(七夕/反)爲爼孔碩或燔(音/煩)或炙(之敕/反)¶
君婦莫莫(音/麥)爲豆孔庶爲賔爲客獻醻(市由/反)交錯¶
<pb:KR1c0017_SBCK_022-14b>¶
<pb:KR1c0017_SBCK_022-14b>¶
　也(孔氏曰凡適妻稱君婦/故妾稱之爲女君也)○毛氏曰莫莫言清¶
　静而敬至也○孔氏曰九嬪賛后薦徹豆籩是¶
　后主供籩豆由后能清静篤敬故能爲豆甚多¶
　若簡躁不恭則不能也○毛氏曰豆謂内羞庶¶
　羞也(孔氏曰有司徹云宰夫羞房中之羞司士/羞庶羞注云房中之羞其籩則糗餌粉餈)¶
(其豆則酏食糝食庶羞羊臐豕膮皆有胾醢房/中之羞内羞也彼大夫賔尸尚有二羞明天子)¶
(之正&KR0021;有二羞矣天/子庶羞百有二十品)○朱氏曰爲賔爲客言旣¶
　以此豆獻尸又與賔客相獻酬也(毛氏曰繹而/賔尸及賔客)¶
(○孔氏曰正&KR0021;之日賔用之爲薦明日又爲繹/而賔敬其尸繹雖在後而尸尊於賔客故先言)¶
<pb:KR1c0017_SBCK_022-15a>¶
(之)○鄭氏曰始主人酌賔爲獻賔旣酢主人主¶
　人又自飲酌賔曰醻至旅而爵交錯以徧(孔氏/曰特)¶
(牲少牢皆/有其事)○毛氏曰東西爲交邪行爲錯○鄭¶
　氏曰卒盡也○毛氏曰度法度也○鄭氏曰古¶
　者於旅也語○朱氏曰獲得其冝也○毛氏曰¶
　格來也酢報也○孔氏曰執爨有俯仰之容君¶
　婦有清静之德爼豆肥美獻酬得法以事&KR0017;神¶
　&KR0017;神安之報以多福○坊記子云七日戒三日¶
　齊承一人焉以爲尸過之者趨走以教敬也醴¶
<pb:KR1c0017_SBCK_022-15b>¶
酒在室醍酒在堂澄酒在下示民不淫也尸飲¶
三衆賔飲一示民有上下也因其酒&KR0079;聚其宗¶
族以教民睦也故堂上觀乎室堂下觀乎上詩¶
云禮儀卒度&KR0015;語卒獲¶
　爲爼孔碩謂薦孰也或燔或炙謂從獻也鄭¶
　氏以爲一事誤矣燔&KR0079;與肝炙豈得謂之孔¶
　碩乎味坊記之言則三代之&KR0021;祀洋洋乎其¶
　可識矣¶
我孔熯(呼但/反)矣式禮莫愆工祝致告徂賚孝孫苾¶
<pb:KR1c0017_SBCK_022-16a>¶
(蒲必/反)芬(孚云/反)孝祀神嗜(市志/反)飮食&KR0114;爾百福如幾¶
(音/機)如式旣齊旣稷旣匡(丘方/反)旣勑永錫爾極時萬¶
時億¶
　說文曰熯乾皃詩曰我孔熯矣〇董氏曰式用¶
也○鄭氏曰莫無也愆過也○毛氏曰善於其¶
事曰工〇李氏曰善於爲祝者○鄭氏曰徂往¶
也賚予也○釋文曰苾芬馨香也○朱氏曰卜¶
猶期也(鄭氏曰/卜與也)○毛氏曰幾期也(左傳曰易/幾而哭)式¶
法也○孔氏曰王肅云齊整也○毛氏曰稷疾¶
<pb:KR1c0017_SBCK_022-16b>¶
　也○孔氏曰王肅云匡誠正也〇毛氏曰勑固¶
　也(蘇氏曰/勑戒也)○陳氏曰極中也中者五福之所聚¶
　○蘇氏曰禮行旣乆筋力竭矣(陳氏曰勞/而乾竭)而式¶
　禮莫愆敬之至也於是&KR0021;將畢祝致神意以嘏¶
　主人曰(鄭氏曰祝致神意告主人使受/嘏旣而以嘏之物往予主人)爾飲食¶
　芬絜故報爾以福禄使其來如期(孔氏曰謂/不遲晚也)其¶
　多如法(孔氏曰謂來必/豐足不乏少也)○李氏曰奉其&KR0021;祀整¶
　齊急疾誠正慎固故錫爾中之福至於時萬時¶
　億之多也○鄭氏曰此皆嘏辭之意(孔氏曰少/牢嘏辭云)¶
<pb:KR1c0017_SBCK_022-17a>¶
(皇尸命工祝承致多福無疆于汝孝孫來汝孝/孫使汝受禄于天冝稼于田眉壽萬年勿㬱引)¶
(之是大夫之嘏辭也天子嘏辭無以言/之此永錫爾極時萬時億是其辭之略)○董氏¶
曰韓詩作馥芬孝祀○釋文嗜作耆曰市志反¶
　又巨之反¶
禮儀旣備鐘鼓旣戒孝孫徂位工祝致告神具醉¶
止皇尸載起鼓鐘送尸神保聿歸諸宰君婦廢(方/吠)¶
(反)徹(直列/反)不遲諸父兄弟備言燕私¶
鄭氏曰旣戒戒諸在廟中者以&KR0021;禮畢徂位孝¶
孫往位堂下西面立也(孔氏曰徂是自此適彼/之辭位是告利成之位)¶
<pb:KR1c0017_SBCK_022-17b>¶
(云主人出立于戸外西面少牢告利成之位云/主人出立于阼階上西面是尊者出稍遠也此)¶
(云徂位明逺於大夫故知至堂下也特牲/少牢皆西面故知天子之位亦西面也)○毛¶
　氏曰致告告利成也(少牢注云利猶飬也成畢/也言孝子之飬禮畢〇孔)¶
(氏曰特牲告利成即云尸謖祝前主人降少牢/祝告利成即云祝入尸謖主人降此二者皆祝)¶
(告主人以利成是致尸意也孝子之事尸有尊/親及賔客之義命當由尊者出讓當從賔客來)¶
(禮畢義由於尸非主人/所當先發謖所六反)○鄭氏曰具皆也(孔氏/曰言)¶
(皆醉者所&KR0021;群廟/非止一神故也)○朱氏曰&KR0017;神無形言其醉¶
　而歸者誠敬之至如見之也○毛氏曰皇大也¶
　朱氏曰皇尸者尊稱之也○鄭氏曰載則也〇¶
<pb:KR1c0017_SBCK_022-18a>¶
　孔氏曰鳴鼓鐘以送尸謂奏肆夏也(大司樂尸/出入奏肆)¶
(夏)○鄭氏曰尸節神者也神醉而尸謖送尸而¶
　神歸(釋文曰謖起也○孔氏曰尸與神/爲節度者也神無形故尸象焉)廢去也¶
　尸出而可徹諸宰徹去諸饌(孔氏曰膳夫&KR0021;祀/則徹王之胙爼其)¶
(餘則其屬徹之故言諸/宰以膳夫是宰之屬也)君婦籩豆而巳(孔氏曰/九嬪&KR0021;)¶
(祀賛后/徹豆籩)不遲以疾爲敬也(長樂劉氏曰不遲不/敢怠且緩如神猶在)¶
(也○朱氏曰亦不/留神惠之意也)&KR0021;祀畢歸賔客之爼同姓則¶
　留與之燕所以尊賔客親骨肉也(孔氏曰特牲/少牢禮皆曰)¶
(祝執其爼以出是歸賔客之爼也又特牲曰祝/命徹胙俎豆籩設于東序下所以留同姓燕也)¶
<pb:KR1c0017_SBCK_022-18b>¶
　○孔氏曰此受嘏之後言&KR0021;畢告利成送尸徹¶
饌與同姓燕之事¶
　　孔氏論特牲少牢禮祝致尸意告主人以利¶
　成之說旣得之矣其下又云天子尊節文備¶
　　祝先致尸意於主人乃致主人意告尸此乃¶
　　牽合以附鄭氏之說&KR0004;無據也¶
樂具入奏以綏後禄爾殽旣將莫怨具慶旣醉旣¶
飽小大稽首神嗜飲食使君壽考孔惠孔時維其¶
盡之子子孫孫勿替(天帝/反)引之¶
<pb:KR1c0017_SBCK_022-19a>¶
　毛氏曰綏安也將行也○鄭氏曰小大猶長㓜¶
　也○董氏曰稽首謂頭拜至地也○鄭氏曰惠¶
　順也甚順於禮甚得其時○爾雅曰替廢引長¶
　也子子孫孫引無極也○孔氏曰上章云備言¶
　燕私故此章即陳燕私之事&KR0021;時在廟燕當在¶
　寢故言&KR0021;時之樂皆復來入於寢而奏之(又曰/燕&KR0021;)¶
(不得同樂而云皆入者歌詠雖異樂器則同故/皆入也○朱氏曰凢廟之制前廟後寢&KR0021;於廟)¶
(而燕/於寢)○朱氏曰且於&KR0021;旣受禄矣故以燕爲將¶
　受後禄而綏之也(鄭氏曰骨肉歡/而君之福禄安)爾殽旣進與¶
<pb:KR1c0017_SBCK_022-19b>¶
燕之人無有怨者(長樂劉氏曰莫/有怨而不足者)而皆歡慶醉¶
飽稽首而言曰向者之&KR0021;神旣嗜君之飮食矣¶
是以使君壽考也又言君之&KR0021;祀甚順甚時無¶
所不盡(董氏曰維其盡之/則内盡志外盡物)子子孫孫當不廢而¶
引長之也(爾雅注曰丗丗昌盛長/無窮是勿廢長行之)○孔氏曰神¶
嗜飮食以下是慶辭也¶
　　楚茨六章章十二句¶
信南山刺幽王也不能脩成王之業疆理天下以¶
奉禹功故君子思古焉(長樂劉氏曰天下之土昔/爲水之所汨而禹决九州)¶
<pb:KR1c0017_SBCK_022-20a>¶
(距四海濬畎澮距川曁稷奏庶艱食蒸民乃粒萬/&KR0022;作人弼成五服至于五千州十有二師外薄四)¶
(海咸建五長是田法成於禹稷乆矣夏道衰微而/公劉紹興后稷之業商道廢墜而大王王季緒理)¶
(公劉之遺文武旣有天下而周公輔弼成王廣五/服爲九服推后稷之法以踐禹功遂成畎澮於天)¶
(下至於幽王政煩賦重田萊多荒饑饉降喪民卒/卒流亡則畎畒不脩於天下是以夫間之遂不距)¶
(於溝畛下之溝不距于洫涂下之洫不距于澮道/下之澮不距于川路下之川不距于海是所謂不)¶
(能脩成王之業疆理天下以奉禹功也疆理者川/自六郷而距于海路自荒服而逹于畿之謂也)¶
　劉氏釋序之意善矣但詩之曽孫蓋泛指周¶
　　之盛王周自后稷教民播種故詩言後王務¶
　農者皆本之后稷而謂之曽孫¶
<pb:KR1c0017_SBCK_022-20b>¶
信彼南山維禹甸(田見/反)之畇畇(音/匀)原隰曽孫田之¶
我疆我理南東其畒¶
董氏曰南山終南山也○毛氏曰甸治也(鄭氏/曰禹)¶
(治而丘甸之六十四井爲甸甸方八里居一成/之中成方十里岀兵車一乗以爲賦法○孔氏)¶
(曰四井爲邑四邑爲丘四丘爲甸丘十六井甸/六十四井也知方八里者以孟子云方里爲井)¶
(計之則邑方二里丘方四里甸方八里也匠人/旣云十里爲成即云成間廣八尺深八尺謂之)¶
(洫是甸在其中傍一里以治洫成岀兵車一乗/爲七十五人而左傳說夏少康有田一成有衆)¶
(一旅十里有五百人者計成方十里其地有九/百夫之田授民田有不易一易再易通率二而)¶
(當一有四百五十人矣其中土地差多則得容/五百人也傳說少康盡舉大衆故與出賦異禹)¶
<pb:KR1c0017_SBCK_022-21a>¶
(盡力乎溝洫與匠人井間有洫同也畎澮距川/與匠人同間有澮專逹於川同也是則丘甸之)¶
(法禹之/所爲)畇畇墾辟貌(孔氏曰墾耕其地辟除草/萊以成柔田也釋訓云畇)¶
(畇田/也)○原隰解見皇皇者華○孔氏曰曽者重¶
　也自曽祖以至無窮皆得稱曽孫〇王氏曰疆¶
　者爲之大界理者衡從其溝塗(長樂劉氏曰疆/謂有夫有畛有)¶
(塗有道有路以經界之也理謂有遂/有溝有洫有澮有川以䟽道之也)○毛氏曰¶
　南東或南或東(長樂劉氏曰其遂東入于溝則/畒南矣其遂南入于溝則畒東)¶
(矣)○孔氏曰信乎彼南山之野本禹所治(董氏/曰雍)¶
(州之山荆歧旣旅終南敦物則禹固治之矣○/長樂劉氏曰周京於鎬南距于山其田獨廣也)¶
<pb:KR1c0017_SBCK_022-21b>¶
　○朱氏曰將言原隰墾闢之事故推其始○王¶
　氏曰言信彼者以見幽王之時王政衰矣不明¶
　乎得失之迹者聞有道先王之事則疑其不能¶
　如彼故也○左傳齊國佐曰先王疆理天下物¶
　土之冝而布其利故詩曰我疆我理南東其畒¶
　○長樂劉氏曰南東其畒者順地&KR0020;及水之所¶
　趍也○鄭氏稍人注曰丘乗讀與維禹敶之之¶
　敶同其訓曰乗(賈公彦䟽曰鄭據韓詩爲說敶/是軍陣故訓爲乗彼詩㽦㽦是)¶
(均田之意是以/畇畇爲㽦㽦也)¶
<pb:KR1c0017_SBCK_022-22a>¶
上天同雲&KR0040;(于付/反)雪雰雰(芬云/反)益之以霡(亡革/反)霂¶
(音/木)旣優(音/憂)旣渥(烏學/反)旣霑旣足生我百榖¶
爾雅曰冬爲上天〇朱氏曰同雲雲一色也將¶
雪之&KR0248;如此〇毛氏曰雰雰雪貌○爾雅曰小¶
&KR0040;謂之霡霂○鄭氏曰冬有積雪春而益之以¶
以小&KR0040;潤澤則饒洽(山隂陸氏曰三農之事雪/則欲盛而徧故於雪言雰)¶
(雰&KR0040;欲微而潤/故於&KR0040;言霡霂)○説文曰瀀澤多也從水憂聲¶
詩曰旣瀀旣渥¶
疆埸(音/亦)翼翼&KR0112;稷彧彧(於六/反)曽孫之穡以爲酒食¶
<pb:KR1c0017_SBCK_022-22b>¶
&KR0140;(必寐/反)我尸賔壽考萬年¶
毛氏曰埸畔也(前漢書張晏注至/此易主故曰易)○孔氏曰翼¶
翼然閑整○毛氏曰彧彧茂盛貌○鄭氏曰歛穫¶
曰穡&KR0140;予也○丘氏曰與尸謂獻孰食并酌齊¶
獻尸是也與賔謂助&KR0021;之賔酌齊獻尸尸因酌¶
以酢賔并&KR0021;末燕同姓於燕寢是也此&KR0021;始終¶
用酒食之事○長樂劉氏曰疆埸翼翼謂八家¶
一井各有疆埸萬井縱橫左右翼翼也&KR0112;稷彧¶
彧謂萬井棊布廣野彧彧成文也曽孫之穡以¶
<pb:KR1c0017_SBCK_022-23a>¶
爲酒食&KR0140;我尸賔壽考萬年者公田所收以爲¶
酒食&KR0021;祀隂陽和萬物遂而人心歡恱以奉宗¶
廟則神降之福故壽考萬年也¶
中田有廬(力居/反)疆埸有&KR0050;是剥(&KR0022;角/反)是菹(側居/反)獻¶
之皇祖曾孫壽考受天之祜(音/户)¶
鄭氏曰中田田中也農人作廬焉以便其田事¶
(後漢注春秋井田記人受田百畒公田十畒廬/舎在内貴人也公田次之重公也私田在外賤)¶
(私也○丘氏曰公田百畒内除二十畒爲八家/治田之廬○董氏曰井九百畒其中爲公田八)¶
(家毎家廬/舎二畒半)於畔上種&KR0050;(前漢書食貨志&KR0050;/瓠果蓏植於疆埸)○毛¶
<pb:KR1c0017_SBCK_022-23b>¶
氏曰剥&KR0050;爲菹也(鄭氏曰剥削/淹漬以爲菹)○鄭氏曰祜福¶
也○孔氏曰古者宅在都邑田於外野農時則¶
岀而就田須有廬舎於田中種榖於畔上種&KR0050;¶
所以便地也(王氏曰疆埸有&KR0050;/則地無遺利矣)&KR0050;新孰獻於天¶
子乃爲菹以供&KR0021;祀○鄭氏曰獻於先祖者貴¶
四時之異物順孝子之心也¶
&KR0021;以清酒從以騂(息營/反)牡享于祖考執其鸞刀以¶
啓其毛取其血膋(音/聊)¶
丘氏曰清酒清潔之酒也言&KR0021;則惟鬱鬯并五¶
<pb:KR1c0017_SBCK_022-24a>¶
齊是用&KR0002;玄酒示不忘古而巳三酒諸臣之所¶
酢非&KR0021;用也(孔氏曰鬱金香草煑之以和鬯鬯/釀秬爲酒也五齊一泛齊二醴齊)¶
(三盎齊四緹齊五沈齊三/酒一事酒二昔酒三清酒)○毛氏曰騂牡周尚¶
赤也(孔氏曰三代&KR0021;其廟各用其所尚之毛色/周尚赤故郊廟用騂牧人云陽祀用騂牲)¶
(注以陽祀/爲宗廟)鸞刀刀有鸞者言割中節也(孔氏曰/鸞即鈴)¶
(也謂刀環有/鈴其聲中節)毛以告純也(孔氏曰郊特牲曰毛/血告幽全之物貴純)¶
(之道也注幽謂血也楚語觀射父云毛/以示物韋昭曰物色也是毛以告純)血以告¶
殺(孔氏曰亦楚語文韋/昭云明不因故也)膋以升臭合之&KR0112;稷實¶
之於蕭合馨香也(孔氏曰膋者腸間脂也以脂/膏合之&KR0112;稷寘之蕭乃以火)¶
<pb:KR1c0017_SBCK_022-24b>¶
(燒之合其馨香之氣是升臭也郊特牲曰取膟/膋燔燎升首報陽也定本及集注皆以此注爲)¶
(毛傳無箋/云兩字)○鄭氏曰&KR0021;之禮先以鬱鬯降神然¶
　後迎牲享于祖考乃納亨時(孔氏曰大宰云及/納亨賛王牲事謂)¶
(牽牲入廟將殺授亨人故謂之納亨也納亨而/謂之獻於祖考者充人云碩牲則賛注云助君)¶
(牽牲入告肥/是獻之也)○長樂劉氏曰王躬執鸞刀以啓¶
　牲耳之毛豆薦其血蕭&KR0353;其膋(王氏曰執其鸞/刀者以親殺也)¶
(子孫之飬其祖考當自致其力故也○&KR0021;義曰/&KR0021;之曰君牽牲旣入廟門麗于碑卿大夫&KR0221;而)¶
(毛牛尚耳鸞刀以刲取膟膋乃退注/麗猶繫也毛牛尚耳以耳毛爲上也)○郊特牲¶
　曰周人尚臭灌用鬯臭鬱合鬯臭隂逹於淵泉¶
<pb:KR1c0017_SBCK_022-25a>¶
灌以圭璋用玉氣也旣灌然後迎牲致隂氣也¶
蕭合&KR0112;稷臭陽逹於墻屋故旣奠然後&KR0778;蕭合¶
羶薌凢&KR0021;慎諸此魂氣歸于天形魄歸于地故¶
&KR0021;求諸隂陽之義也¶
是烝是享苾苾芬芬祀事孔明先祖是皇報以介¶
福萬壽無疆¶
毛氏曰烝進也(朱氏曰或/曰冬&KR0021;名)○董氏曰苾苾芬芬¶
香氣上逹也○鄭氏曰旣有牲物而進獻之苾¶
苾芬芬然香祀禮於是則甚明也〇孔氏曰先¶
<pb:KR1c0017_SBCK_022-25b>¶
　祖於是美大之報以大福¶
　　信南山六章章六句¶
甫田刺幽王也君子傷今而思古焉¶
倬(陟角/反)彼甫田歳取十千我取其陳食(音/嗣)我農人¶
自古有年今適南畒或耘(音/芸)或耔&KR0112;稷薿(魚起/反)薿¶
攸介攸止烝(之承/反)我髦(音/毛)士¶
毛氏曰倬明貌〇孔氏曰甫大也〇朱氏曰十¶
千公田所取之數也(鄭氏曰歳取十千於井田/之法則一成之數也九夫)¶
(爲井井稅一夫其田百畒井十爲通通稅十夫/其田千畒通十爲成成方十里成稅百夫其田)¶
<pb:KR1c0017_SBCK_022-26a>¶
(萬畒欲見其數從井通起故言十千上地榖畒/一鍾○孔氏曰鍾容六斛四㪷○横渠張氏曰)¶
(一成之田九萬畒公取/十千畒九一之法也)○朱氏曰陳舊粟也○¶
　毛氏曰耘除草也耔雝本也(孔氏曰前漢食貨/志云后稷始畎田)¶
(以二耜爲耦廣尺深尺田畎長終畒一畒三畎/一夫三百畎而播種於畎中苗葉以上稍耨壠)¶
(草因壝其土以附苗根此成壠盡而根深能/風與旱故薿然而盛也附根即此雝本也)○¶
　朱氏曰薿茂盛貌○王氏曰介助也止息也○¶
　毛氏曰烝進也髦俊也○蘇氏曰一成之田歳¶
　取萬畒以爲國用○朱氏曰取其陳以食農人¶
　言積之乆而有餘於是存其新而散其舊以&KR0024;¶
<pb:KR1c0017_SBCK_022-26b>¶
　不足助不給也蓋以自古有年是以陳陳相因¶
　所積如此然其用之之節又合冝而有序如此¶
　則無紅腐而不可食之患矣〇蘇氏曰是以親¶
　適南畒而視其耘耔助其勤力止其怠惰〇朱¶
　氏曰進我俊士而勞之也(毛氏曰治田得榖俊/士以進○蘇氏曰進)¶
(其髦俊者如漢/寵力田之&KR0011;歟)○前漢食貨志曰或耘或芓&KR0112;¶
　稷儗儗¶
　　今者指周盛王之時也言周王適南畒以勞¶
　農見農夫散布田野或耘或耔而其&KR0112;稷薿¶
<pb:KR1c0017_SBCK_022-27a>¶
　薿然而盛乃相助而休息之又於間進其髦¶
　俊者以勞勉之古者士岀於農而工商不與¶
　　焉管仲曰農之子&KR0106;爲農野處而不暱其秀¶
　　民之能爲士者必足賴也秀民即詩所謂髦¶
　士也¶
以我齊(音/資)明與我犠(許冝/反)羊以社以方我田旣臧¶
農夫之慶琴瑟擊鼓以御(牙稼/反)田祖以祈甘&KR0040;以¶
介我稷&KR0112;以榖我士女¶
朱氏曰齊與粢同曲禮曰稷曰明粢此言齊明¶
<pb:KR1c0017_SBCK_022-27b>¶
　便文以協韻爾(毛氏曰器實曰齊在器曰盛○/孔氏曰肆師&KR0021;之日表齍盛告)¶
(潔注云粢六榖也器實曰齊指榖/體也在器曰盛據巳盛於器也)○孔氏曰羊¶
　言犠謂純色(又曰郊特牲曰社稷太牢則四方/之神亦太牢此獨言羊以㑹句)¶
　○毛氏曰社后土也(孔氏曰中庸云郊社相對/郊是天則社是地后土者)¶
(地之大名也鄭駮異義以爲社者五土之神能/生萬物者以古之有大功者配之&KR0021;法曰共工)¶
(氏之覇九州也其子曰后土能平九州故祀以/爲社句龍職主土地故謂其官爲后土死以配)¶
(神社而&KR0021;之〇左傳蔡墨曰共工氏有子曰句/龍爲后土后土爲社稷田正也有烈山氏之子)¶
(曰柱爲稷自夏以上祀之周弃亦爲稷自商以/來祀之○前漢郊祀志云帝王建立社稷百王)¶
(不易社者土也稷者百榖之主所以奉宗廟共/粢盛人所食以生活也王者莫不尊重親&KR0021;自)¶
<pb:KR1c0017_SBCK_022-28a>¶
(爲之主禮如宗廟詩曰乃立冢土又曰以御田/祖以祈甘&KR0040;注冢大也土土神謂大社也田祖)¶
(稷神/也)方迎四方氣於郊也(孔氏曰曲禮云天子/&KR0021;四方歳徧注云&KR0021;)¶
(四方謂&KR0021;五官之神於四郊也句芒在東祝融/后土在南蓐收在西玄冥在北是也此祀在秋)¶
(而并言四方蓋秋成報功則揔&KR0021;社爲隂祀其/犠用純黒色其方祀則各以其方之色也○朱)¶
(氏曰四時迎五行氣於郊以五帝五官配焉木/之帝曰太皥官曰句芒火之帝曰炎帝官曰祝)¶
(融土之帝曰黃帝官曰后土金之帝曰少/皥官曰蓐收水之帝曰顓頊官曰玄㝠)○鄭¶
　氏曰臧善也御迎也○毛氏曰田祖先嗇也(孔/氏)¶
(曰郊特牲注云先嗇&KR0002;神農春官籥章注云田/祖始耕田者謂神農始教造田謂之田祖先爲)¶
(稼穡謂之先嗇神其農業謂之神農名殊而實/同也○周禮籥章曰凡國祈年于田祖吹&KR0206;雅)¶
<pb:KR1c0017_SBCK_022-28b>¶
(擊土鼓以樂田畯○王氏曰田祖者生而爲/田畯死而爲田祖&KR0002;樂工之死而爲樂祖也)○¶
　孔氏曰甘&KR0040;者以長物則爲甘害物則爲苦○¶
　毛氏曰榖善也○鄭氏曰以絜齊豐盛與我純¶
　色之羊秋&KR0021;社與四方爲五榖成熟報其功也¶
　○丘氏曰所以&KR0021;社與方者由我田盡善農夫¶
　喜慶之故也○孔氏曰至前孟春又以琴瑟及¶
　擊其土鼓以迎田祖之神而&KR0021;之以求甘澍之¶
　&KR0040;王肅云大得我稷&KR0112;以善我男女言倉廩實¶
　而知禮節也(王氏曰作樂以御田祖祈甘&KR0040;農/事終則有始也祈甘&KR0040;所以介稷)¶
<pb:KR1c0017_SBCK_022-29a>¶
(&KR0112;介稷&KR0112;所以榖士女/樂歳則士女多賴故也)釋文齊本又作齍¶
曽孫來止以其婦子饁(于轍/反)彼南畒田畯(子峻/反)至¶
喜攘(如羊/反)其左右甞其旨否禾易(以豉/反)長畒終善¶
且有曽孫不怒農夫克敏¶
鄭氏曰饁饋也○王氏曰畒大抵以南爲正故¶
毎曰南畒〇鄭氏曰田畯司嗇今之嗇夫也(漢/百)¶
(官表郷有嗇夫/職聽訟收賦稅)○蘇氏曰攘取也○毛氏曰易¶
治也(王氏曰禾易/禾生樂易也)長畒竟畒也〇朱氏曰有猶¶
　多也○毛氏曰敏疾也○孔氏曰王肅云曽孫¶
<pb:KR1c0017_SBCK_022-29b>¶
來止親循畎畒勸稼穡也農夫務事使其婦子¶
並饁饋也〇蘇氏曰於是田畯至而喜之取其¶
左右之饋而甞之以知其旨否○朱氏曰言其¶
上下相親之甚也○蘇氏曰民盡力於禾其生¶
竟畒如一庶幾終善且有於是王無所譴者曰¶
農夫敏矣¶
　此章言省耕之時王者在上耕者在下田畯¶
　往來其間勸勞而撫摩之熈然其&KR0002;一家也¶
　攘其左右甞其旨否曰攘者喜之甚而取之¶
<pb:KR1c0017_SBCK_022-30a>¶
　疾以言其相親無間也見其禾之易治竟畒¶
　如一預知其收穫終當善而且多矣曽孫不¶
　怒農夫克敏者言農夫能敏於田事如此王¶
　者無由譴怒也不曰喜而曰不怒者&KR0002;不敏¶
　於農則怒矣蓋其喜怒欣戚專在於農也洛¶
　人稱張全義曰張公他無所好見嘉榖大繭¶
　則喜爾正此意也¶
曽孫之稼如茨(徐私/反)如梁曽孫之&KR0067;(羊主/反)如坻(直/基)¶
(反)如京乃求千斯倉乃求萬斯箱&KR0112;稷稻粱農夫¶
<pb:KR1c0017_SBCK_022-30b>¶
之慶報以介福萬壽無疆¶
鄭氏曰稼禾也謂有藁者也茨屋蓋也(孔氏曰/墨子稱)¶
(茅茨不剪謂以茅覆屋故箋以茨爲屋蓋言其/積聚髙大如屋茨耳○王氏曰茨者如束茅而)¶
(積之/者也)○毛氏曰梁車梁也(孔氏曰孟子十二月/輿梁成梁謂水上橫)¶
(橋橋有廣狹得容車渡則/髙廣者也故以比禾積)○鄭氏曰&KR0067;露積榖¶
也坻水中之髙地也(孔氏曰釋水云水沚曰/坻是水中之髙地也)○¶
毛氏曰京髙丘也(爾雅云絶/髙爲之京)○朱氏曰箱車箱¶
也如茨言其宻比也如梁言其穹然也〇董氏¶
曰如坻則鱗比而岀也如京則絶髙者亦非一¶
<pb:KR1c0017_SBCK_022-31a>¶
　矣○鄭氏曰見禾榖委積之多於是求千倉以¶
　處之萬車以載之○蘇氏曰言&KR0112;稷稻梁無所¶
　不有也¶
　溥天之下莫非王土王土所生莫非曽孫之¶
　稼也鄭氏以稅言之陋矣執訊獲醜戰士之¶
　慶也&KR0112;稷稻&KR0413;農夫之慶也蓋農夫視&KR0112;稷¶
　稻&KR0413;之豐以爲天下之美盡在此矣不知其¶
　他也此詩後二章皆述前二章之意三章所¶
　言述首章今適南畒勞農之事也故曰曽孫¶
<pb:KR1c0017_SBCK_022-31b>¶
　來止田畯至喜四章所言述二章以御田祖¶
　祈福之事也故曰報以介福萬壽無疆自曽¶
　孫之稼以下所謂大福也¶
　　甫田四章章十句¶
大田刺幽王也言矜寡不能自存焉(孔氏曰序不/言思古者楚)¶
(茨至此文指相&KR0011;/承上篇而略之也)¶
大田多稼旣種(章勇/反)旣戒旣備乃事以我覃(以冉/反)¶
耜俶載南畒播厥百榖旣庭且碩曽孫是若¶
　孔氏曰種擇其種也○朱氏曰戒飭其具也〇¶
<pb:KR1c0017_SBCK_022-32a>¶
　毛氏曰覃利也〇繫辭曰神農氏作斵木爲耜¶
　揉木爲耒(釋文曰京云耜耒下耓也廣五寸耒/耜上句木也○說文曰耜耒端木也)¶
(耒手耕曲木/也耓勑丁反)○孔氏曰王肅以俶爲始載爲事¶
　○毛氏曰庭直也○鄭氏曰碩大也若順也將¶
　稼者必先相地之冝而擇其種季冬命民出五¶
　種計耦耕事(孔氏曰耕必二耜相對共發/一尺之地故計而耦之也)修耒¶
　耜具田器(孔氏曰兹/箕之屬)此之謂戒是旣備矣至孟¶
　春土長冒橛陳根可抜而事之(孔氏曰此出於/農書以冬土定)¶
(故㭬橛於地與地平至孟春土氣升/長而冒覆於橛則舊陳之根可抜)○蘇氏曰¶
<pb:KR1c0017_SBCK_022-32b>¶
取其利耜而始有事於南畒旣耕而播之其耕¶
之也勤而種之也時故其生者皆直而大以順¶
王之所欲(李氏曰凡民之所以勤於農功如是/者則以曽孫是若故也言民皆順曽)¶
(孫之/意)¶
　大田多稼緫言之也旣種旣戒以下至於卒¶
　章自始及末以次陳之也稼雖有如嫁女有¶
　所生之訓不必訓稼爲種也¶
旣方旣皁(才老/反)旣堅旣好不稂(音/郎)不莠(餘乆/反)去(起/居)¶
(反)其螟(莫庭/反)螣(徒得/反)及其蟊(莫侯/反)賊無害我田穉¶
<pb:KR1c0017_SBCK_022-33a>¶
<pb:KR1c0017_SBCK_022-34a>¶
(也如言㓂賊姦究内外言之耳故/犍爲文學曰此四種蟲皆蝗也)○說文曰穉¶
　㓜禾也○釋文曰秉執持也&KR0140;與也○鄭氏曰¶
　盡生房矣盡戒實矣盡堅熟矣盡齊好矣(長樂/劉氏)¶
(曰榖粒之生先有房甲而後充實旣實矣而未/充滿曰皁旣皁矣而未黃綻曰堅旣堅矣而咸)¶
(可剪刈/曰好)而無稂莠(孔氏曰稂莠苗旣似禾實亦/&KR0011;粟&KR0002;擇種去其細粒鋤禾)¶
(除其非&KR0011;則/無復稂莠矣)擇種之善民力之專時氣之和所¶
　致之○孔氏曰蟲災禾穉者偏甚(王氏曰田穉/再生之稻也)¶
(去其害苗稼之物而/可以飬再生之稻)○朱氏曰田祖有神乎則¶
　爲我持此四蟲而付之炎火之中使消亡也此¶
<pb:KR1c0017_SBCK_022-34b>¶
禱辭也姚崇遣使捕蝗引此爲證夜中設火火¶
邊掘坑且焚且瘞(張氏曰三代盛時必無蟲患/天下之田盡墾何處不種縱)¶
(或有之亦人衆覺察必䂊早能去其害雖有山/林陂澤亦人以時岀入瀦停水陂不得生也且)¶
(不論盛時故災害不作直人謀足以勝之蝝螟/之&KR0011;其去易於蝗又况古人除田害亦易得人)¶
(只於采&KR0622;便三千乗要以百井之/民除一井之民患計之爲不難)○釋文秉韓¶
詩作卜卜報也¶
有渰(於檢/反)萋萋(七西/反)興雨祈祈(巨移/反)雨(于付/反)我公¶
田遂及我私彼有不穫(户郭/反)穉此有不歛(力/檢)穧(才/計)¶
(反)彼有遺秉此有滯穗(音/遂)伊寡婦之利¶
<pb:KR1c0017_SBCK_022-35a>¶
　毛氏曰渰雲興貌(長樂劉氏曰天將降雨則地/氣上騰蒸爲濕潤渰浸萬物)¶
　萋萋雲行貌祁祁徐也○孟子曰方里而井井¶
　九百畒其中爲公田八家皆私百畒同飬公田¶
　詩曰雨我公田遂及我私惟助爲有公田○孔¶
　氏曰穧者禾之鋪而未束者秉刈禾之把也(又/曰)¶
(聘禮云四秉筥注云此秉謂刈禾盈手之秉筥/穧名也若今萊易之間刈稻聚把有名爲筥者)¶
(掌客注云米禾之秉筥字同數異禾之秉手把/耳筥謂一穧然則禾之秉一把耳米之秉十六)¶
(斛禾之筥四把耳米之筥則五升○/董氏曰崔靈恩集注不歛筥亦音穧)滯穗滯漏¶
　之禾穗也○鄭氏曰古者隂陽和風雨時其來¶
<pb:KR1c0017_SBCK_022-35b>¶
　祁祁然而不&KR0064;疾(王氏曰雲欲盛盛則/&KR0040;&KR0040;欲徐徐則入土)其民之¶
　心先公後私今天正&KR0040;於公田因及私田爾此¶
　言民怙君德蒙其餘惠(孔氏曰民見雲行&KR0040;降/歸之於君曰此&KR0040;本主)¶
(爲&KR0040;我公田耳因/遂及我之私田)百榖齊熟收刈促遽力皆不¶
　足而有不穫不歛遺秉滯穗故聽鰥寡取之以¶
　爲利(長樂劉氏曰穉謂穗之低小刈穫之所不/及者穧謂刈而遺忘束縛之所不及者秉)¶
(謂束而輦載之所不盡者滯謂成而折亂秉穫/之所不通者皆縁豐稔農夫之力所不能盡取)¶
(而矜寡享其遺利〇朱氏曰此見其豐成有餘/而不盡取又與鰥寡共之蓋旣足爲不費之惠)¶
(而亦不棄於地也不然則粒米狼/戾不殆於輕視天物而慢棄之乎)○董氏曰韓¶
<pb:KR1c0017_SBCK_022-36a>¶
詩作有弇凄凄吕氏春秋作有䁆凄凄〇釋文¶
渰漢書作黤〇孔氏曰定本集注穧作積¶
曽孫來止以其婦子饁彼南畒田畯至喜來方禋¶
(音/因)祀以其騂黒與其&KR0112;稷以享以祀以介景福¶
國語内史過曰精意以享禋也○鄭氏曰騂用¶
騂牲也黒用&KR0627;牲也(孔氏曰周禮牧人云陽祀/用騂牲隂祀用&KR0627;牲陽祀)¶
(南郊及宗廟隂祀北郊及社稷毛分騂黒爲二/牲鄭以騂黒爲二色故引牧人騂&KR0627;以明騂黒)¶
(爲别方之牲非謂&KR0021;/在陽祀隂祀之中也)○長樂劉氏曰王以其西¶
成乃岀郊省民之歛也○孔氏曰時耕者皆以¶
<pb:KR1c0017_SBCK_022-36b>¶
　其婦之與子同饁彼農人於南畒之中田畯之¶
　官至喜樂其勤故得成獲(王氏曰喜其/其趍穫事也)○陳氏¶
　曰王所來之方致其禋祀以爲報(董氏曰鄭康/成以來方爲)¶
(四方不知來方禋祀則以/其所至之方而禋祀也)○孔氏曰其牲或赤¶
　或黒與其&KR0112;稷之粢盛以獻以祀神饗之而報¶
　以大福(長樂劉氏曰王者所岀山川原隰之有/神護民之稼穡者靡不&KR0021;之示愛其民)¶
(而爲之祈福也○朱氏曰以介/景福農夫欲曽孫之受福也)¶
　　來南方則用騂牲來北方則用黒牲獨舉騂¶
　　黒者孔氏所謂略舉二方以爲韻句是也¶
<pb:KR1c0017_SBCK_022-37a>¶
　　　大田四章二章章八句二章章九句¶
瞻彼洛矣刺幽王也思古明王能爵命諸侯賞善¶
罰惡焉¶
瞻彼洛矣維水泱泱(於良/反)君子至止福禄如茨韎¶
(音/昧)韐(音/閤)有奭(許力/反)以作六師¶
　毛氏曰興也○王氏曰洛水東都之所在也○¶
　毛氏曰泱泱深廣貌〇孔氏曰君子諸侯也○¶
　鄭氏曰茨屋蓋也如屋蓋喻多也〇毛氏曰韎¶
韐者茅蒐染草也一曰韎韐所以代韠也(鄭氏/曰韎)¶
<pb:KR1c0017_SBCK_022-37b>¶
(韐者茅蒐染也茅蒐韎韐聲也○孔氏曰韎韐/是蔽&KR0176;之衣合韋爲之駮異義云韎草名齊魯)¶
(之間言韎韐聲如茅/蒐陳留人謂之蒨)天子六軍○孔氏曰奭赤¶
　貌〇王氏曰瞻彼洛水而思古之明王見其地¶
　而不見其人也先王㑹諸侯於東都於是爵命¶
　諸侯君子至止福禄如茨者言能爵命之厚也¶
　韎韐有奭以作六師者使服韎韋之韐而作六¶
　師也周官凡有兵事韋弁服先儒以爲左傳所¶
　謂韎韋之跗注是也(朱氏曰言諸侯至此洛水/之上受寵錫之厚而又帥)¶
(天子之六師以討有罪也〇陳氏曰諸侯來/朝天子適有征伐之事故寵之以卿佐之任)○¶
<pb:KR1c0017_SBCK_022-38a>¶
　職方氏河西曰雍州其浸渭洛故毛傳以洛¶
　爲宗周之浸水洛水雖出於京兆上洛西山¶
　然其流尚微此詩所謂洛蓋指東都也¶
瞻彼洛矣維水泱泱君子至止鞞(&KR0024;頂/反)琫(必孔/反)有¶
珌(賔一/反)君子萬年保其家室¶
毛氏曰鞞容刀鞞也琫上飾珌下飾也(孔氏曰/鞞今刀)¶
(鞘也容者容飾/珌琫即容飾也)天子玉琫而珧(音/遥)珌諸侯璗(徒/黨)¶
(反)琫而璆(音/虯)珌大夫鐐(音/遼)琫而鏐(力幽/反)珌士珕¶
(力計/反)琫而珕珌(孔氏曰珧似琫說文曰珧蜃甲/也爾雅曰黃金謂之璗其美者)¶
<pb:KR1c0017_SBCK_022-38b>¶
(謂之鏐鏐即紫磨金也白金美者謂之鐐珕蜃/屬而不及於蜃用其甲以飾物〇董氏曰此本)¶
(岀於三朝禮故/許慎以此證書)○王氏曰鞞琫有珌者言旣爵¶
命又其賜予備物如此○長樂劉氏曰天子尊¶
賢樂善非徒爵命之於一時又將延永迨其子¶
孫俾克安於封土焉¶
瞻彼洛矣維水泱泱君子至止福禄旣同君子萬¶
年保其家&KR0022;¶
朱氏曰同猶聚也(丘氏曰同俱也謂/俱聚於諸侯之身)○丘氏曰¶
家&KR0022;猶家室也¶
<pb:KR1c0017_SBCK_022-39a>¶
　　　瞻彼洛矣三章章六句¶
裳裳者華刺幽王也古之仕者丗禄小人在位則¶
讒諂並進棄賢者之&KR0011;絶功臣之丗焉(孔氏曰古/者有丗禄)¶
(復有丗位丗禄者直食其先人之禄而不居其位/子&KR0002;復賢則居父位矣○朱氏曰此詩四章皆美)¶
(賢者之&KR0011;功臣之丗德譽文章威儀之盛似其先/人以見不可廢絶之意蓋周之先王於國之子弟)¶
(盡其教飬之方故其成就&KR0002;此雖更幽厲之衰而/不忘也○陳氏曰小人在位欲以引進其私人故)¶
(不使賢者之後復/居其位而棄絶之)¶
裳裳者華其葉湑(思叙/反)兮我覯之子我心寫兮我¶
心寫兮是以有譽處兮¶
<pb:KR1c0017_SBCK_022-39b>¶
　毛氏曰興也裳裳猶堂堂也湑盛也○鄭氏曰¶
　覯見也○長樂劉氏曰之子謂賢者功臣之子¶
孫也○丘氏曰寫喜而舒寫也○譽處見蓼蕭¶
　○陳氏曰華葉上下相承而俱茂以興賢者前¶
　後相繼而榮顯也○朱氏曰夫能使見者恱慕¶
如此則其有譽處冝矣○董氏曰裳古文作常¶
　今爲裳者或&KR0144;體也¶
裳裳者華芸其黃矣我覯之子維其有章矣維其¶
有章矣是以有慶矣¶
<pb:KR1c0017_SBCK_022-40a>¶
毛氏曰芸黃盛也○蘇氏曰黃色之上也有章¶
有文也其文粲然如華之盛也○朱氏曰有文¶
章斯有福慶矣¶
裳裳者華或黃或白我覯之子乗其四駱(音/洛)乗其¶
四駱六轡沃若¶
丘氏曰言白者取韻便也○駱解見四牡○朱¶
氏曰言其車馬威儀之盛¶
左之左之君子冝之右之右之君子有之維其有¶
之是以似之¶
<pb:KR1c0017_SBCK_022-40b>¶
　鄭氏曰君子斥其先人也○朱氏曰言其先丗¶
　之君子才全德備以左之則無所不冝以右之¶
　則無所不有是以其子孫肖似之而如此也¶
　　　裳裳者華四章章六句¶
北山之什十篇四十六章三百三十八句¶
吕氏家塾讀詩記卷第二十二¶
